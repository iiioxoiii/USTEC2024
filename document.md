# PONÈNCIA MARC

## 12è CONGRÉS

## 2024


```
Novembre de 2024
```
## PONÈNCIA MARC 12è CONGRÉS (2024)

### COMISSIÓ DE REDACCIÓ (POLÍTICA EDUCATIVA I ACCIÓ

### SINDICAL).

### SETEMBRE DE 2024


```
Novembre de 2024
```
### Índex

### 1. Una situació social i econòmica dura; una educació al límit (2017-

### 2024)

### 1.1. La cronificació de la crisi i l’empobriment dels treballadors i

### treballadores

### 1.1.1. Una situació global descoratjadora: la consolidació de la

### Internacional Reaccionària com a amenaça a la democràcia

### 1.1.2. Una situació nacional incerta: mobilització i desmobilització

### nacional i social

### 1.1.3. Les transformacions en la cultura del treball dels docents i el

### personal educatiu

### 1.2. La involució en el sistema educatiu, 2017-

### 1.2.1. L’aprofundiment de la LEC i el deteriorament induït de les

### condicions laborals del personal del departament d’Educació

### 1.2.2. La qüestió de la formació

### 1.2.3. L’avaluació

### 1.2.4. La derogació de la LOMCE i la no millora educativa de la

### LOMLOE

### 1.2.5. Els atacs de les institucions, els mitjans i les xarxes socials

### contra les idees educatives progressistes

### 1.2.6. Els nous discursos reaccionaris en l’educació

### 2. Model educatiu d’USTEC·STEs (IAC)

### 2.1. El nostre objectiu: escola pública, única, coeducadora, laica,

### gratuïta i en català

### 2.2. Les nostres propostes

### 2.2.1.Davant les velles i noves formes de privatització de

### l'ensenyament públic

### 2.2.1.1. La concertada com a element de segregació educativa

### 2.2.1.2. L’autonomia de centre com a element desmantellador de

### l’escola pública

### 2.2.1.3. El decret de plantilles com a mecanisme de control

### ideològic dels Claustres

### 2.2.1.4. La innovació educativa, un Cavall de Troia per a la

### penetració de serveis privats a l’escola pública

```
5
```
```
5
```
10

15

20

25

30

35


```
Novembre de 2024
```
### 2.2.1.5. El foment de l'economia neoliberal. Emprenedoria, EFEC... ,

### empreses i bancs dicten els seus valors a l’escola

### 2.2.1.6. La digitalització al sistema educatiu: pantalles, intel·ligència

### artificial i capitalisme digital

### 2.2.1.7. Polítiques globalitzadores com a base de la privatització de

### l’educació. La liberalització absoluta de l’educació

### 2.2.1.8. La Formació Professional al servei de les necessitats de la

### societat o de les empreses? Un pastís atractiu per a la seva

### privatització

### 2.2.2. Què proposem

### 2.2.2.1. Defensem l’ensenyament públic, de la bressol a la

### universitat

### 2.2.2.1.1. Escola bressol

### 2.2.2.1.2. Escola rural

### 2.2.2.1.3. Una formació professional catalana de tothom i per a

### tothom

### 2.2.2.1.4. Educació de persones adultes

### 2.2.2.1.5. Les escoles oficials d’idiomes, un servei públic a l’abast

### de tothom

### 2.2.2.1.6. Universitats

### 2.2.2.2. Lluitem per la gestió democràtica

### 2.2.2.3. Per la millora de les condicions laborals del personal docent

### i laborals

### 2.2.2.4. Jornada lectiva

### 2.2.2.5. Avaluació del professorat vs. desenvolupament professional

### docent

### 2.2.2.6. Model lingüístic

### 2.2.2.7 .Educació feminista. Impuls a la coeducació

### 2.2.2.8. Una escola laica per una societat laica

### 2.2.2.9. Educació inclusiva

40

45

50

55

60

65


```
Novembre de 2024
```
### 3. Com ho fem? Acció sindical

### 3.1. Balanç del cicle 2017-

### 3.2. Recursos que tenim

### 3.2.1. Realitat de l'afiliació

### 3.2.1.1. Evolució de l’afiliació i reptes de futur

### 3.2.1.2. Millora de l’atenció a l’afiliació

### 3.2.1.3. La participació de l’afiliació

### 3.2.2. Persones actives als centres, claustres i a la societat

### 3.2.3. Persones amb llicència sindical

### 3.2.4. La formació interna i externa de les nostres bases

### 3.2.5. La pròpia organització: imatge, lideratge, comunicació externa

### i participació

### 3.2.6. La IAC: el nostre paper en el si de l’organització,

### l’administració pública i altres sectors

### 3.3. On els destinem: sindicalisme alternatiu i social i participació en

### les diferents lluites

### 3.3.1. Estratègia sindical per a assolir millores educatives i laborals

### 3.3.2. L’acció sindical al territori: visites a centres, assessorament i

### resolució de problemes als professionals de l’educació

### 3.3.3. Les dificultats i oportunitats

### 3.3.4. Objectius

### 3.3.4.1. La lluita contra la LEC i la LOMLOE i la seva filosofia de

### fons

### 3.3.4.2. La lluita contra la privatització i per la xarxa única

### 3.3.4.3. La lluita pel desplegament d’una educació inclusiva

### 3.3.4.4. La lluita per l’estabilització de les plantilles

### 3.3.4.5. Malestar laboral i lluita per dignificar la nostra professió

### 3.3.4.5.1. Salaris dignes

### 3.3.4.5.2. Combatre la sobrecàrrega i millorar el clima laboral

### 3.3.4.5.3. La democràcia i la diversitat metodològica

### 3.3.4.6. Transformació Social: pedagogia crítica contra el

### neoliberalisme

### 3.3.4.7. La lluita pel model lingüístic propi

```
70
```
```
75
```
```
80
```
```
85
```
```
90
```
```
95
```
100


```
Novembre de 2024
```
### 3.3.5. Pensar, reflexionar i actuar col·lectivament, un sindicalisme

### alternatiu i social: els moviments socials i la USTEC·STEs (IAC)

### 3.3.6. Salut laboral: la línia a seguir als centres educatius i a nivell

### intern

### 3.3.7. El Personal Laboral: condicions, diferents col·lectius, acció

### sindical i encaix

### 3.4. Relació amb els altres agents educatius, socials i polítics

### 3.4.1. L’Administració: meses de negociació, paritàries, CIVE,

### Comitè Intercentres, paritàries

### 3.4.2. La resta de sindicats

### 3.4.3. La resta de la comunitat educativa i de la societat

105

110


```
Novembre de 2024
```
### 1. Una situació social i econòmica dura; una educació al límit

### (2027-2024)

### 1.1. La cronificació de la crisi i l’empobriment dels treballadors

### i les treballadores

### 1.1.1. Una situació global descoratjadora: la consolidació de la

### Internacional Reaccionària com a amenaça a la democràcia

```
En primer lloc, constatem que estem immersos en l’època del capitalisme
financer global, en un sistema que necessita les crisis per a continuar
reproduint-se. Això s’ha traduït a Europa en una accentuació de polítiques
neoliberals, anomenades d’”austeritat”, només matisades en ocasió de la
pandèmia de la covid-19, segons el color de cada govern. No obstant això, cal
no confiar-nos: l’amenaça de l’austeritat i, consegüentment, de retallada en
inversió pública hi continua sent. Cal estar preparats per si tornen les retallades
severes en serveis públics. De fet, les retallades no se n’han anat mai (només
cal veure la cronificació de l’infrafinançament dels serveis públics).
El capitalisme internacional ha fet un gir agressiu i, un cop exhaurits bona part
dels seus mercats tradicionals, busca expandir-se cap a aquells espais encara
no colonitzats. En aquest sentit, l’estat del benestar dels països occidentals i
les seves institucions (pensions, sistema sanitari, sistema educatiu) és
contemplat com a part d’un dolç pastís per a fagocitar a costa dels drets socials
i laborals de la ciutadania. El capitalisme internacional veu el nostre sistema
educatiu com un espai per conquerir i controlar, a fi de fer negoci o amb la
voluntat de condicionar la formació de la ciutadania d’acord amb els seus
principis.
Aquest conjunt de polítiques s’ha concretat de diverses maneres a diferents
països, segons la qualitat democràtica dels governs i la capacitat de
resistència de les societats civils respectives. A la Unió Europea, s’han
expressat sota la forma de durs i indignants rescats bancaris, amb la
socialització de les pèrdues de la bombolla financera, i la seva traducció en
dures retallades que no s’han acabat de revertir, controls estrictes de les
```
115

120

125

130

135

140


```
Novembre de 2024
```
```
polítiques econòmiques per part de la Troica (Comissió Europea, Fons
Monetari Internacional i Banc Central Europeu), restriccions pressupostàries,
ofegament financer mitjançant el deute públic, pressupostos restrictius,
polítiques de privatització de béns i serveis públics, polítiques induïdes de
degradació de les condicions laborals, precarització del mercat de treball,
empitjorament de les condicions per accedir a les jubilacions i un seguit de
mesures que han deixat bona part de la ciutadania en una situació de
desconcert, indignació i ira continguda.
En certa manera, aquest conjunt de fets i processos esdevinguts al llarg
d’aquests darrers anys, ha fet bona la teoria de la “doctrina del xoc”, formulada
poc temps abans per la pensadora antiglobalització Naomi Klein. El fet és que
aquest conjunt de polítiques neoliberals tenen la seva traducció pràctica en
l’aprofundiment de les desigualtats socials com no s’havia vist des d’abans de
la Segona Guerra Mundial.
Aquest conjunt de decisions que han empitjorat la vida quotidiana de la majoria
social, han estat venudes com a una mena de catàstrofe natural en què els
governs nacionals no tenen res a fer enfront de la situació. De fet, la Unió
Europea o la globalització solen servir com a excuses per a uns responsables
polítics que tenen la seva peculiar agenda privatitzadora, i precisament
aquesta suposada impotència està modificant el mapa polític europeu, amb
opcions emergents que sublimen el seu malestar en ressentiments i
culpabilització contra els més febles. A l’Estat espanyol, el fracàs del 15 M i
més tard de la voluntat d’autodeterminació de Catalunya han desembocat, tal
com s’ha vist en el darrer cicle electoral del 2023-2024, en un restabliment de
l’ordre anterior i en un augment de les opcions d’extrema dreta.
En unes dècades de desideologització, amb part de les formacions d’esquerres
que han assumit els postulats neoliberals o bé resten perplexes davant unes
transformacions profundes que no semblen comprendre, aquesta situació fa
reviure el fantasma de la intolerància i el totalitarisme, amb opcions polítiques
que poden acabar canalitzant aquest ressentiment.
```
```
20
```
145

150

155

160

165

170


```
Novembre de 2024
```
```
La internacional Reaccionària
En la conjuntura actual, un fantasma recorre el món, una nova dreta
reaccionària que guanya espais a Europa, als EUA i a l’Amèrica Llatina. El
segle XXI va començar amb una onada caracteritzada per una sèrie de
consensos sobre plantejaments de noves formes de les dretes, la dreta radical
populista. La ultradreta s’ha convertit en una normalitat patològica, o sigui, en
una radicalització dels posicionaments del sistema polític establert.
Amb el Brexit i l’arribada de Trump als EUA, s’estableix un punt d’inflexió en la
representativitat dels partits de l’extrema dreta al món. L’ascens d’una nova
dreta que es vol plantejar democràtica, però que vol eliminar la democràcia tal
com l’entenem avui. L’estratègia d ́aquestes formacions polítiques és la disputa
del relat a les esquerres i al progressisme així com l ́intent d ́acumular la
indignació popular davant les lògiques de reproducció de l ́explotació,
dominació i marginació social. Encara més, la covid-1919 va suposar un
augment del neguit i les incerteses, que l’extrema dreta es va aprofitar de la
pandèmia per fer créixer les seves propostes i la seva base social.
La dreta del segle XXI és un fenomen amb molts elements nous,
l’ultraconservadorisme d’avui dia es caracteritza per la gran capacitat d’utilitzar
les noves tecnologies, d ́expandir el seu missatge mitjançant potents oligopolis
de comunicació i per les formes que utilitzen les institucions un cop arriben a
governar. La seva estratègia política consisteix a polaritzar la societat amb
qüestions que la divideixen, per tal de proposar una agenda tradicionalista,
conservadora i religiosa; per això utilitzen les xarxes socials, fent ús de la
postveritat i de les falses notícies com a modus operandi.
Als Països Catalans, l’arribada de l’extrema dreta als governs de les Illes i del
País Valencià, així com l ́avenç significatiu amb diferents expressions a
Catalunya, està suposant un fort qüestionament cap a polítiques de la memòria
històrica, un element clau del seu negacionisme i revisionisme històric. Accions
i propostes per tal de combatre polítiques de l’esquerra i el progressisme amb
tota una crida als valors religiosos, de la família i de la propietat front l’avenç
dels drets de les dones, la diversitat sexual i les demandes per tal de
redistribuir la riquesa i el treball. Les polítiques educatives estan en el centre de
```
175

180

185

190

195

200


```
Novembre de 2024
```
```
la seva acció política, amb la persecució de les llengües minoritzades i l’escola
pública. I així trobem que la seguretat, vinculada a la immigració, l’han convertit
en un dels principals problemes per a l’opinió pública catalana segons dades
del CEO (Centre estudis opinió), cosa que indica que s’ha comprat almenys
una part del marc mental de l’extrema dreta.
La Internacional Reaccionària, terme que s’utilitza a partir del 2018, és un actor
clau en la geopolítica d ́Occident, està ben finançada per fundacions amb forta
capacitat econòmica i en un procés de creixement ràpid als EUA, Europa i
l’Amèrica Llatina. Aquesta Internacional, liderada per entitats com Foro Madrid,
constituït al 2020, qüestiona obertament Occident per la seva caiguda davant el
fenomen de la globalització així com al progressisme per no haver sabut
respondre a les expectatives populars. El seu programa és clarament
nacionalista, proteccionista i antiimmigració, tal com explícita un dels seus
fundadors en la cerca d’una societat cristiana.
L’impuls de l’extrema dreta és una estratègia planificada i organitzada per tal de
guanyar-se una part important de la població cada cop més maltractada per les
polítiques neoliberals i evitar que aquestes es qüestionin. La crida que es fa
des del Foro Madrid és una croada contra les idees d’esquerra i progressistes,
que qualifiquen de projecte ideològic i criminal que està subjugant les llibertats i
drets de les nacions.
```
```
Davant d’aquesta Internacional i les seves amenaces, cal coordinació i acció
per tal de defensar la democràcia en el seu sentit més ampli, defensar la
llibertat d’expressió i l’alternativa de les esquerres com a projecte social, polític i
de comunitat.
L’Imprescindible treball per la cultura de pau
Sembla que estiguem ara en una d’aquelles cruïlles de la història, atès que
Europa es prepara per a un escenari de guerra, armant-se i augmentant els
pressupostos militars. L’any olímpic Barcelona’92, fa més de 30 anys, 1.
científics independents, entre els quals 104 premis Nobel, van escriure un
Advertiment a la Humanitat, on feien una crida urgent a reduir la destrucció
```
205

210

215

220

225

230


```
Novembre de 2024
```
```
ambiental i a abordar un gran canvi en la gestió de la Terra i de la vida, tot
declarant que, per a l’èxit en aquest esforç global, calia una dràstica reducció
de la violència i de la guerra.
La caldera de la Terra està bullint, mentre la classe política no fa cabal dels
continuats advertiments que arriben des de la ciència i des dels moviments
socials per la pau. Cal, doncs, desterrar les armes i exigir l’alto el foc immediat i
la negociació en tots els conflictes armats actuals, una cinquantena arreu del
món. Europa hauria d’oferir solucions diplomàtiques i models geopolítics basats
en la cultura de pau, la solidaritat i el respecte mutu entre els pobles. Von der
Leyen no té raó: la guerra és perfectament evitable. I és que des del centre del
poder europeu ens volen instal·lar en un marc mental d’inevitabilitat de la
guerra.
Com a sindicat, com a docents, ens hem d’oposar a aquesta lògica destructiva
i, en canvi, hem de treballar perquè l’alumnat i la societat en general sigui
especialment crítica amb el discurs del militarisme. També com a sindicat i com
a docents, hem de condemnar molt particularment i sense pal·liatius el genocidi
i vulneració dels drets humans que el règim sionista està perpetrant a Gaza -
sense oblidar la violència desfermada també a Cisjordània contra la població
civil-, on es compten per desenes de milers les persones mortes, ferides i
desaparegudes pels atacs de l’exèrcit d’Israel.
```
### 1.1.2. Una situació nacional incerta: mobilització i

### desmobilització nacional i social

```
A Catalunya, durant el període 2017-2024, la manifestació d’aquesta crisi
global s’ha traduït en un qüestionament del marc polític sorgit durant
l’anomenada “Transició espanyola”. Així doncs, l’emergència i eixamplament
del sobiranisme ha tingut un protagonisme difícil de preveure fa uns anys. De la
mateixa manera, la repressió desmesurada de l’Estat cap a la voluntat
d’autodeterminació de Catalunya ha demostrat que el qüestionament de
l’esmentat marc polític era i continua sent necessari, donada la configuració
antidemocràtica i profundament reaccionària de certs poders de l’Estat (alta
```
235

240

245

250

255

260


```
Novembre de 2024
```
```
judicatura, guàrdia civil, etc.), alhora que pren més sentit que mai continuar
defensant el dret d’autodeterminació de Catalunya.
Aquest procés de mobilització per modificar la relació de Catalunya amb l’Estat
espanyol no es pot entendre deslligat de la voluntat constituent d’una part
significativa de la societat catalana, que s’ha mobilitzat amb noves fórmules i
iniciatives de protesta social per a denunciar l’assumpció dels dictats
neoliberals i antisocials per part de la majoria de partits polítics estatals i
catalans, a dreta i esquerra, encara que amb diferències significatives i
matisos entre ells. Es tractaria de moviments com la Plataforma d’Afectats per
la Hipoteca, contra la pobresa energètica, a favor dels refugiats, contra les
guerres, contra el genocidi del poble palestí i tants altres, i per descomptat, ha
participat en les mobilitzacions contra la LOMCE (fins a la seva derogació) i
contra les retallades en els serveis públics.
USTEC·STEs no només ha actuat a la defensiva o s’ha limitat a la protesta. En
tot moment ha optat per portar la iniciativa en bona part d’aquestes lluites
socials i ha elaborat propostes. D’una banda, sempre hem entès que som un
sindicat que representem docents i personal educatiu que, d’acord amb la
responsabilitat de la nostra tasca, ha mirat de liderar la lluita per la justícia
social. A més, també ha buscat elaborar, transmetre, difondre i potenciar un
discurs engrescador per aconseguir una societat més lliure, igualitària i
solidària.
Precisament, una de les iniciatives que més han contribuït a cercar aquest
darrer objectiu, ha estat la participació activa i significativa en la Iniciativa
Legislativa Popular per a un Nou Sistema Educatiu en què s’ha plasmat el que
podríem considerar el programa d’una educació d’acord amb els principis que
tradicionalment ens han caracteritzat i que sintetitzen els principis més
elementals de la justícia social i educativa. La ILP comptà amb la participació,
col·laboració i complicitat de desenes d’entitats socials i educatives, assolí més
de 95.000 signatures i aconseguí introduir en el debat social qüestions com ara
la raó de ser de l’escola concertada, la necessitat d’una inversió adequada, la
gratuïtat total del sistema educatiu, la gestió democràtica i transparent o la
millora de les condicions laborals de tots els treballadors dels centres
```
265

270

275

280

285

290

295


```
Novembre de 2024
```
```
educatius com a condició indispensable per gaudir de l’ensenyament de
qualitat que mereix el nostre país. Malauradament, i com era previsible, el
2016, el debat fou avortat al Parlament per aquells partits polítics partidaris del
neoliberalisme, defensors del grup de pressió de la concertada i contraris al
principi de la igualtat i la democràcia educativa. Tot i això, la ILP ha estat una
de les iniciatives més profitoses dels darrers anys i que ens permeten disposar
d’un bagatge social i sindical important per al present i el futur.
D’altra banda, es registra una creixent reaccionarització d’una part substancial
de la comunitat educativa, vinculada a un gir social vers els postulats de
l’extrema dreta, probablement a causa de la indignació popular sobre com es
va gestionar la crisi de 2008-2012 i l’individualisme propiciat per la ideologia
neoliberal, que ha acabat conquerint fins i tot bona part del discurs i de la praxi
de molts partits polítics anomenats d’”esquerra”. Això darrer, aplicat a l’àmbit
educatiu, ha significat el canvi de la renovació pedagògica per la innovació,
amb la consegüent pèrdua de definició del paper del professorat i la
sobrecàrrega laboral per manca d’inversió en personal docent i d’atenció
educativa per part del departament. El resultat ha estat la penetració amb força
d’un discurs conservador amb matisos reaccionaris dintre de la professió, tal
com es va veure a les darreres eleccions sindicals.
```
### 1.1.3. Les transformacions en la cultura del treball dels docents

### i el personal educatiu

```
Paral·lelament a les transformacions polítiques i socials, en els darrers anys, i
de manera accelerada, s’han produït fenòmens complexos de caràcter
tecnològic, cultural, comunicatiu i generacional que han anat impactant en els
claustres dels centres educatius, i que es tradueix en una creixent atomització
del professorat i el personal laboral.
Els anys del mal anomenat “Pacte Nacional per l’Educació”, de l’aprovació i
desplegament de la LEC, de la LOMCE i els inicis de les retallades van ser
anys de gran mobilització i de vagues massives i sovintejades. Tota aquesta
mobilització, però, no va aconseguir gaires resultats tangibles. Són anys,
```
```
35
```
300

305

310

315

320

325


```
Novembre de 2024
```
```
també, en què el departament d’Educació ha anat transformant, de manera
progressiva i accelerada, la mesa de negociació en un tràmit administratiu,
sense funció ni eficàcia negociadora, la qual cosa ha situat i continua situant el
nostre sindicat en el dilema de si abandonar l’espai o continuar-hi present (amb
l’excepció del període de mobilitzacions unitàries del “cicle Cambray”, en què la
unitat sindical a favor de l’abandonament de la mesa va deslliurar-nos de la
pressió de l’esmentat dilema). Paral·lelament, i de manera il·legal, el
departament d’Educació està substituint la Mesa Sectorial per relacions
bilaterals amb les juntes de directors, en una clara estratègia de bandejament
dels sindicats i en contra dels treballadors i treballadores.
Durant el període 2017-2024, s’ha consolidat la desmobilització dels
treballadors i treballadores de l’educació, l’individualisme, la desconfiança en
l’acció col·lectiva, i certa tendència a la resignació, amb l’única excepció de
l’època Cambray (en què la mobilització va repuntar presumiblement més per
les maneres del conseller que no pas per la política laboral i educativa). Com
una caixa de ressonància de l’estat d’ànim del col·lectiu, les meses de
negociació han quedat reduïdes a un mer espai informatiu en què el
departament no té necessitat de negociar res de substancial. És per això que
la USTEC hauria de valorar acuradament, tenint en compte la conjuntura de
cada moment, si pot resultar més efectiu continuar assistint a la Mesa o
abandonar-la en senyal de denúncia (preferiblement de manera unitària amb
tota la part social o la majoria.)
Durant els últims anys, l’Administració ha activat constants agressions a
l’educació pública, de manera progressiva i velada, per forçar un canvi cultural:
la imposició dels decrets d’autonomia, de direccions i plantilles ha dividit el
professorat, alhora que ha atiat la competitivitat entre claustres i dintre del
mateix claustre. Quant al personal laboral, el fet que les direccions intervinguin
en la determinació d’un part del seu sou, a través d’una avaluació, també
funciona com a factor que propicia l’obediència.
A més a més, es registra una creixent esquerda generacional, amb una bona
quantitat de personal jove, dependent de les direccions, precari, sense
experiència de lluita sindical ni social per extensió, al qual no ha arribat el
```
330

335

340

345

350

355


```
Novembre de 2024
```
```
testimoni de lluita dels treballadors i treballadores més veterans. I alhora, la
proliferació d’aparells electrònics, telèfons intel·ligents, tauletes digitals (amb la
consegüent expansió de dades digitals i el seu ús amb intenció política o
comercial), si bé ha multiplicat els canals i potenciat les possibilitats
pedagògiques i comunicacionals, també ha tingut com a conseqüència certa
sensació de saturació tecnològica i informativa, el perill de fer servir aquestes
eines per assetjar o difamar professionals i alumnes, la possibilitat d’un control
i un ús fiscalitzador sobre la vida personal del personal educatiu dels centres i
els estudiants, la dispersió en l’atenció i la comunicació, així com la generació
de conflictes entre els membres de la comunitat educativa, la individualització o
una preocupant bretxa digital sovint vinculada al fet generacional.
Les experiències de digitalització educativa, iniciades ja a l’època del conseller
Maragall, van resultar decebedores, marcades per la insuficiència de recursos,
la sospita sobre els interessos mercantils subjacents o els perills per a la salut
que implicaven les xarxes radioelèctriques. Ara, a més, les tecnologies
plantegen una altra mena d’amenaces, com ara l’interès de la penetració dels
interessos comercials de les grans empreses tecnològiques, l’ús de l’ e-learning
com a fórmula de desregulació laboral i retallada de recursos o l’ús de dades
personals com a eina de seguiment, avaluació de rendiment o com a eines de
“racionalització” de recursos, tal com ha passat en altres àmbits professionals,
així com també la temptació de substituir docents per tecnologies (o degradar
les seves funcions), i més ara, amb la irrupció de la intel·ligència artificial.
Coincideix, també, que les tecnologies de la informació han revolucionat la
manera en què els professionals educatius reben informació i la comparteixen.
Si una dècada enrere es podia accedir de manera àmplia als treballadors i
treballadores dels centres (a través de l’acció sindical i de les nostres
publicacions en paper), ara la comunicació s’ha “customitzat” i singularitzat a
partir de les xarxes socials i les plataformes d’intercanvi d’informació, i és cada
vegada més filtrada segons la situació o l’interès particular. A més a més, la
saturació d’informació fa que difícilment professorat i personal laboral busquin
informació en profunditat, de manera que sovint la frase curta, la informació
puntual, el vídeo breu o la piulada efímera acabin comportant una informació
restringida, parcial, rebuda segons l’interès personal, descontextualitzada o
```
360

365

370

375

380

385

390


```
Novembre de 2024
```
```
aïllada. Precisament aquesta nova manera de comunicar-se també té efectes
sobre les formes de mobilització i participació sindical.
També és constatable la penetració de la ideologia neoliberal entre bona part
dels professionals als centres educatius. Ja sigui per aquesta fragmentació de
la informació, per la deformació induïda pels mitjans , per certa ruptura
generacional, pel desprestigi induït envers el compromís personal, polític i
sindical, o pel paper de determinats gurús educatius amb missatges de
sacrifici, és constatable que és més difícil fer arribar els nostres missatges a un
professorat i personal educatiu individualitzat i atomitzat. Les transformacions
en el si dels claustres, la multiplicació de tasques burocràtiques derivades de
la nova gestió pública, la creixent cultura política antisindical atiada per
l’Administració i els mitjans de comunicació, etc. propicien el que veiem com a
progressiva dissolució de la cultura professional, així com un deteriorament
dels llaços de solidaritat de classe.
A major abundament, a partir de la Gran Enquesta duta a terme pel nostre
sindicat, podem concloure que, des de ja fa almenys dues dècades —i el
Pacte Nacional d’Educació de 2006 va ser un tret de sortida a l’aplicació de
mesures neoliberals al sistema—, les estructures educatives s’han anat
degradant acceleradament, a partir dels decrets que despleguen la LEC.
També podríem considerar les brutals retallades de 2010-2012 que encara no
s’han revertit completament, malgrat una dècada de creixement econòmic, la
major part de les quals afecten els més joves. És obvi que la qüestió salarial
també representa un greuge essencial, amb pèrdues de poder adquisitiu per al
personal docent, des d’inicis de segle, que oscil·len entre el 15 i el 23% segons
en la situació personal. La cosa és greu, perquè en l’actual escalada de preus
d’elements bàsics com és l’habitatge, mestres a temps complet que cobren
poc més de 1.500 euros són objectivament pobres a ciutats com Barcelona, on
el lloguer mitjà ultrapassa els 1.000 euros. I en poblacions amb pressió
turística, com pot ser l’illa de Formentera, es planteja que els mestres dormin
en albergs juvenils o càmpings.
Si bé des del punt de vista material la docència és un mal negoci, el que
probablement més influeix en la pèrdua d’atractiu de la professió són altres
```
395

400

405

410

415

420


```
Novembre de 2024
```
```
elements derivats de les transformacions educatives que tant s’han promogut
des de la conselleria. La tria a dit del professorat ha implicat una llei del silenci
dels docents, que implica una pèrdua total d’autonomia d’aula. Els docents ja
no són els orgullosos professionals que aplicaven el sentit comú o les seves
destreses a l’aula, sinó simples aplicadors d’instruccions de dalt, per absurdes
que siguin. La caiguda dels nivells educatius té molt a veure amb algunes
idees de bomber sorgides des de fundacions privades amb llargs tentacles a la
conselleria, que són experimentades sense possibilitat de dissidència als
claustres. A tot això se suma una càrrega burocràtica absurda, la impossibilitat
de posar en pràctica una educació inclusiva per les ràtios o demandes
contradictòries, les continuades humiliacions per part de l’Administració (amb
iniciatives com ara l’expansió del calendari escolar, prèvia campanya de
desprestigi contra els docents), la jornada partida, l’obsolescència dels edificis
escolars, la indefensió davant les agressions o el menyspreu al coneixement
de què disposen. I això sense tractar l’absència total dels docents en el
disseny de normes i reformes educatives, fonamentada en el més absolut
menyspreu per part de l’Administració educativa i, més enllà, des de l’àmbit
mediàtic.
La deserció de professionals de l’educació, cada vegada més destacable, és
un efecte lògic de les polítiques educatives dels darrers vint anys. Només la
correcció de rumb podria fer millorar la situació a llarg termini. Tanmateix,
després de conèixer de primera mà la mena de polítiques aplicades tant a
escala local com global, ens plantegem si en el fons, aquest no és una altra
cosa que un efecte buscat. Al cap i a la fi, els sistemes educatius són
dissenyats i gestionats d’acord amb l’adaptació al sistema social i econòmic.
Ara per ara, en plena quarta revolució industrial, que pot acabar amb milions
de llocs de treball de mitjana i mitjana-alta qualificació, com assenyalen Nico
Hirtt i Klaus Schwab, pot resultar temptador substituir bons professionals per
persones amb menors coneixements acadèmics que transmetin els principals
elements científics i culturals que permeten generar una ciutadania
políticament preparada, crítica i exigent. De fet, les darreres polítiques
educatives impulsades per reformes dissenyades des d’organismes econòmics
com l’OCDE —que molts qualifiquen de “Superministeri d’Educació”—,
```
425

430

435

440

445

450

455


```
Novembre de 2024
```
```
impliquen la substitució de coneixements per competències bàsiques,
d’humanitats per tecnologia, d’alta cultura per ocupabilitat.
És per tot el que hem dit al paràgraf anterior que podríem estar assistint a una
mena de misèria educativa planificada. I això, en un moment en què les grans
multinacionals tecnològiques han plantejat la substitució de l’escola
convencional (i els mestres) per escoles digitals (i programes informàtics
educatius), pot arribar a ser molt sospitós. En qualsevol cas, un sistema
educatiu que a la pràctica empeny bons professionals cap a fora, representa
un suïcidi social, i encara més, una terrible amenaça a la democràcia. Al cap i
a la fi, l’escola pública ha estat un invent contemporani que tenia com a una de
les missions la creació d’una ciutadania lliure.
Seria excepció al panorama descrit anteriorment i alhora falsejar la realitat
passar per alt el guany sindical i col·lectiu que recentment hem obtingut amb el
concurs de mèrits i els processos d’estabilització per a personal docent i
d’atenció educativa, que ens haurien d’esperonar a continuar lluitant per
acabar d’estabilitzar el personal que encara està en frau de llei. L’estabilització
de milers de treballadors i treballadores d’Educació, funcionarització en el cas
dels docents i personal laboral en el cas dels laborals, és un fre a les polítiques
precaritzadores i privatitzadores del departament, malgrat que, per a continuar
restant poder a la precarització i a la verticalitat organitzativa als centres de
treball, encara ens queda pendent aconseguir que totes les places surtin als
concursos de trasllats.
```
### 1.2. La consolidació de la involució en el sistema educatiu,

### 2017-

### 1.2.1. L’aprofundiment de la LEC i el deteriorament induït de les

### condicions laborals del personal del departament d’Educació

```
La LEC, aprovada al Parlament de Catalunya el 2009, ha estat desplegada
normativament a partir dels decrets d’autonomia, de direccions, i de provisió i
plantilles (i segurament ben aviat d’avaluació). Aquest aparell normatiu, blindat
fa tres anys per una LOMLOE en la mateixa direcció, ha servit per concretar
```
```
50
```
460

465

470

475

480

485


```
Novembre de 2024
```
```
els principis tòxics d’una llei que anava més enllà de la pròpia normativa
estatal, i que correspon a la ideologia política neoliberal que assumeixen la
majoria dels grups polítics de la cambra catalana.
Aquests principis estableixen el reforçament del poder de les direccions en
aspectes de gestió i selecció del professorat, especialment lesius pel que fa a
la discriminació de les dones. L’Administració pressiona moltes direccions de
vocació democràtica a fer servir l’arsenal jurídic que ha anat creant al llarg dels
darrers anys. Tot i que és constatable que la majoria de docents que
exerceixen la funció de direcció solen tenir un capteniment responsable, es
detecten, any rere any, casos d’arbitrarietats que sovint acaben en forma de
recursos, fet que implica un perill de judicialització educativa i les consegüents
derivades en problemes de salut laboral.
Tot i això, es percep, de manera creixent, que els projectes d’autonomia,
tradicionalment elaborats pel conjunt de la comunitat educativa, acaben
esdevenint, a la pràctica, apèndixs dels projectes de direcció, i a partir d’aquí,
excuses per tal de poder seleccionar arbitràriament el professorat, violant el
principi d’equitat, transparència, mèrit i capacitat necessaris en tota institució
pública. Aquest fet propicia un creixent descrèdit entre el personal educatiu
dels centres, i engrandeix encara més la gestió jeràrquica i la tendència
autoritària de moltes escoles i instituts.
L’impacte d’aquest canvi contribueix a la ja assenyalada erosió de la cultura
democràtica de gestió dels centres i al paper dels claustres i els consells
escolars. A més, contribueix a deteriorar el clima de convivència en el si de la
comunitat educativa, atès que aquells centres que funcionen d’acord amb
criteris autoritaris acaben per dissoldre els llaços de solidaritat i els nivells de
confiança mútua necessaris per fer funcionar el centre.
```
490

495

500

505

510


```
Novembre de 2024
```
### 1.2.2. La qüestió de la formació

```
Si bé no necessàriament derivat de la LEC, la política educativa dels darrers
anys s’ha aplicat a l’hora de degradar la formació, tant la inicial com a la
continuada. Pel que fa al primer cas, el magisteri de quatre anys no sembla que
hagi implicat una millora substancial dels continguts impartits, ni del sistema de
pràctiques (i encara menys de la tutorització dels alumnes), i a més, a partir del
sistema d’autonomia universitària, s’ha generat un important caos en el
reconeixement d’especialitats que fa que els mateixos títols, assolits en
universitats diferents, no serveixin de manera igual. També es constaten, en
magisteri, uns plans docents poc coherents entre si, on resulten habituals
plantejaments pedagògics discutibles i carències importants quant al domini de
matèries instrumentals i didàctiques específiques per a diverses àrees del
coneixement.
D’altra banda, resulta molt preocupant que un percentatge elevat d’estudiants
de magisteri no pugui superar les PAP (Proves d’Accés al Professorat), amb un
nivell de dificultat relativa, i encara resultat més preocupant que els candidats a
mestre sense prou nivell de coneixements pugui fer servir les universitats
privades (desmarcades de les PAP) per accedir a la professió. Per a nosaltres,
els professionals de l’educació infantil i primària han de disposar de la màxima
cultura i coneixements, en tant que han representar una referència davant de
l’alumnat i la comunitat educativa.
Pel que fa al màster de secundària, substitut de l’antic Curs d’Adaptació
Pedagògica, que teòricament havia de servir per millorar la formació del
professorat d’aquesta etapa educativa, és econòmicament onerós,
acadèmicament millorable, i alhora amb escasses places ofertades d’acord
amb la demanda. A la pràctica, ha acabat esdevenint un requisit addicional que
encareix i perllonga els estudis de grau sense que l’esforç econòmic i de temps
acabi valent la pena. És per això que, com a sindicat, proposem un
Desenvolupament Professional Docent que comenci abans d’accedir a la funció
pública docent, amb itineraris de formació pedagògica per als estudiants de
graus universitaris d’especialitats no destinades a la docència que vulguin
dedicar-se a ensenyar, amb la consegüent eliminació del màster de secundària.
```
515

520

525

530

535

540


```
Novembre de 2024
```
```
Aquesta mesura asseguraria una orientació primerenca per als i les futures
docents, alhora que actuaria com a mecanisme de captació personal per al
sistema educatiu públic. Al punt 2.2.2.5, detallarem la nostra proposta de
Desenvolupament Professional Docent lligat, entre altres, a la formació.
A tot això, els creixents requisits i exigències per tal que el professorat obtingui
les titulacions oficials de domini de llengües estrangeres han seguit el mateix
principi acabat d’esmentar. Sempre a costa dels diners i el temps personal dels
docents, fet que genera malestar, i més quan tampoc no està molt clara la
reclamada necessitat d’obtenir aquestes habilitats en l’exercici professional
quotidià.
I, parlant de formació, mentre es multipliquen les exigències formatives al
professorat (especialment quan aquestes van vinculades als perfils o les
places estructurals), o es genera una dinàmica d’interès pels canvis
metodològics a l’ensenyament, resulta una paradoxa que la formació oferta pel
departament d’Educació sovint no respon de manera adequada a les
necessitats formatives del personal, ni en quantitat ni en qualitat. De fet, la
formació continuada del professorat, l’hauríem de considerar com un àmbit
preferent de privatització, en el sentit que el personal educatiu de les escoles i
instituts ha de recórrer moltes vegades a la seva butxaca (i al seu temps lliure)
per obtenir la formació que se li demana. Encara més, quan l’oferta formativa
de l’Administració està essent substituïda per la que ofereixen fundacions
privades vinculades a entitats financeres o a interessos aliens a l’interès públic.
També, pel que fa a la formació permanent, considerem que en els darrers
anys, s’ha abusat de la formació en centre perquè sovint implica pressions als
claustres per a treballar més hores de la jornada laboral legal. De vegades,
també aquesta formació en centre respon a projectes educatius amb escàs
nivell de rigor científic. I encara, abusar de la formació en centre pot comportar
la generació d’una certa bombolla que impedeix gaudir d’una perspectiva
general de l’educació. Contràriament a això, consideraríem positiu retornar a
modalitats de formació en zona, a partir dels interessos del propi personal
educatiu i que fomentés l’intercanvi entre docents i personal d’atenció
educativa de diferents escoles i instituts. Finalment, considerem que una de les
```
545

550

555

560

565

570

575


```
Novembre de 2024
```
```
millors formacions és la que organitzen les universitats i institucions
acadèmiques, per la qual cosa, el departament d’Educació hauria de facilitar la
matriculació del professorat i personal d’atenció educativa en la formació
impartida per les esmentades entitats i la incorporació en departaments
universitaris.
```
### 1.2.3. L’avaluació

```
L’avaluació és un d’aquests àmbits recurrents en aquests canvis normatius, i
una eina de control i fiscalització de la tasca educativa. D’acord amb el que ja
ha passat en altres sistemes educatius, l’avaluació s’ha fet servir per
qüestionar la tasca educativa i així poder justificar els canvis organitzatius, de
gestió dels centres, i en casos extrems, per a privatitzar-los. En altres casos,
com el Big Data que es pot recopilar en l’escolarització, implica que les dades i
evidències, pel que fa als resultats en tests estandarditzats, es facin servir tota
la informació obtinguda d’alumnat i treballadors i treballadores per a fer un
seguiment individualitzat d’ús incert i potencialment perillós.
En termes globals, proves internacionals -i esbiaixades- com els PISA,
organitzats per l’OCDE, serveixen per pressionar els governs respectius per
establir canvis al seu sistema educatiu. Els mateixos informes d’aquest
organisme transnacional fan una sèrie d’indicacions que són assumides per
informes de suposats experts com ha estat el Llibre blanc de la professió
docent que el Ministeri d’Educació de José Ignacio Wert va encarregar al
filòsof José Antonio Marina i que consistia a aplicar incentius (positius i
negatius) al professorat, segons els resultats dels seus alumnes.
Esperant que aparegui alguna normativa que el desplegui, les intencions
governamentals són clares al respecte. El 2015 apareixien alguns retocs en els
requisits per assolir estadis docents que implicaven l’avaluació voluntària (tant
a nivell de centre, com individual) com a mèrit. Fa anys que ens temem alguna
concreció més al respecte amb vocació punitiva per part de l’Administració, i
podria ser que el detonant vingués ara del Ministeri presidit per la ministra Pilar
Alegría, que recentment anunciava a bombo i platerets tirar endavant un estatut
```
580

585

590

595

600

605


```
Novembre de 2024
```
```
docent. Rebutgem qualsevol proposta de Carrera Professional Docent
circumscrita en la lògica de la competició i la desigualtat entre el personal, tal
com sembla que pretén impulsar el Ministeri d’Educació espanyol o com
sembla apuntar el recent Informe per a Millora de la Qualitat Educativa a
Catalunya.
Ara bé, més enllà de reduccions salarials o perjudicis professionals,
l’experiència indica que la nova tipologia d’avaluació que s’està implementant
arreu, i que es pretén instal·lar aquí (fonamentada en el compliment
d’estàndards preestablerts), ve motivada per fiscalitzar la tasca dels docents a
fi d’acabar amb l’autonomia d’aula i cercar una estandardització del sistema
educatiu. El que va començar a principis de segle com a les proves de
competències bàsiques que teòricament havien de servir per propiciar la
reflexió col·lectiva al voltant dels coneixements i les metodologies de cada
centre, ja està esdevenint una mena de lliga en què els centres són obligats a
competir entre ells, amb conseqüències com l’adequació de l’ensenyament per
a entrenar l’alumnat per a les proves, reducció d’unes humanitats “poc
avaluables o rendibles”.
En contraposició al model d’avaluació anteriorment descrit, posicionem, tal
com hem dit, el Desenvolupament Professional Docent (vegeu punt 2.2.2.5).
```
### 1.2.4. La derogació de la LOMCE i la no millora educativa de la

### LOMLOE

```
La llei Orgànica 3/2020, de 29 de desembre, per la qual es modifica la LOE de
2006, també coneguda com a LOMLOE i Llei Celáa –la ministra que la
impulsà– va ser aprovada al Congrés espanyol el 19 de novembre de 2020, al
senat el 23 de desembre del mateix any, i publicada al BOE. Això implica que
és l’actual llei orgànica que regula l’educació, que és completament vigent, que
substitueix la LOMCE de 2013 i que es fonamenta, tal com estableix el seu
enunciat, en una reforma que té com a base la Llei orgànica d’educació de
2006, elaborada pel govern socialista de l’època Zapatero.
```
```
65
```
610

615

620

625

630

635


```
Novembre de 2024
```
```
Aquesta llei ha de ser desplegada en base a decrets curriculars, la Llei de
formació professional i altres possibles normes, com ara una Llei de funció
pública docent. En qualsevol cas, caldrà tenir ben presents l’articulat, i sobretot
la part dispositiva.
A nivell general, es veu una redacció prou desordenada i algunes ambigüitats i
incongruències. Probablement això pot a causa del complex procés de
negociació, esmenes i transaccionals durant la tramitació parlamentària. Cal
recordar que va rebre esmenes de pràcticament tots els grups parlamentaris, i
sembla que hi va haver algunes intervencions discretes pel part del
departament d’Educació en la direcció de poder validar alguna de les seves
pràctiques irregulars vinculades a la discrecionalitat a l’hora de nomenar
docents.
Malgrat això, en termes generals, aquesta llei sembla millor que la LOMCE, si
més no, en la seva retòrica. Ara bé, es mantenen aspectes neoliberals en el
llenguatge i continguts, com ara la reiteració de termes com “emprendimiento”,
de manera transversal a les àrees, i es manté el principi de “lliure elecció” que,
bàsicament serveix per protegir els concerts educatius. De la mateixa manera,
la insistència, a tots els nivells, d’aquesta idea de posar l’escola al servei del
sistema productiu contrasta amb l’absència de referència a l’economia social, el
treball per al bé comú o una activitat en benefici de tothom.
D’altra banda, la definició d’administracions educatives és massa inconcreta, i
això pot resultar problemàtic a l’hora de decidir qui té competències sobre
elements importants, com ara el currículum, la llengua o altres assumptes
estratègics. En qualsevol cas, podria ser un comodí que fes servir l’Estat per a
poder recentralitzar l’educació, o, pel contrari, a l’hora d’externalitzar-la, per
exemple, com ha passat amb el 0-3 de les entitats locals.
Una de les coses que es veuen positives són les passarel·les entre etapes
educatives: d’FP Bàsica al Grau Mitjà; i del Grau Mitjà al Superior, i les
equivalències que hi corresponen (FPB a l’ESO), i GM a Batxillerat.
L’obsessió per millorar taxes de graduació (d’acord amb els objectius UE 2030)
podrien tenir com a conseqüència la devaluació dels títols, i que això pogués
```
640

645

650

655

660

665


```
Novembre de 2024
```
```
tenir també conseqüències perverses, com ara que no valgui el mateix una
titulació d’un determinat centre d’elit que el d’un gueto. De fet, podria propiciar
un mercat educatiu en el sentit que ja succeeix als Estats Units o el Regne Unit,
i una creixent privatització-competitivitat. Malgrat la retòrica progressista i
benintencionada, en cap moment es parla d’una llei d’acompanyament
pressupostària, ni tampoc apareix una proposta de modificació de ràtios.
La llei continua garantint el “dret d’elecció d’escola des de la perspectiva de la
família”. Això s’especifica a l’art 84.1. Això, com és obvi, implica que no hi ha
previstos mecanismes concrets per evitar la segregació educativa. En cap cas
es fa referència a la doble xarxa. Això demostra que l’oposició conservadora
desfermada en esmenes a la totalitat per part del Partit Popular, responen més
a elements propagandístics que no pas a fonaments reals.
És per això que considerem que s’ha perdut l’oportunitat de fer una llei estatal
d’educació basada en el consens amb la comunitat educativa, ja que s’ha
redactat d’esquena al professorat i plegant-se a les exigències de les
institucions econòmiques internacionals. Consegüentment no conté cap de les
propostes de la ILP d’educació en què USTEC·STEs (IAC) va participar, una
ILP que continua sent una proposta de llei educativa vàlida i necessària per a
assolir una educació pública i de qualitat.
```
### 1.2.5. Els atacs de les institucions, els mitjans i les xarxes

### socials contra les idees educatives progressistes

```
El fet que USTEC·STEs hagi mantingut una actitud de coherència social i
sindical al llarg del període, que mantingui la seva credibilitat per la seva
actuació quotidiana i en moments de mobilització, contrasta amb una visió no
sempre positiva que, sobre el sindicat, projecta el poder polític i econòmic
mitjançant els mitjans de comunicació. De fet, en aquests anys d’incertesa i
volatilitat política, en què sovint diversos actors socials tracten de situar-se en
posicions favorables davant la possibilitat de canvis profunds en el sistema
polític, detectem una deliberada voluntat d’aïllar-nos.
```
670

675

680

685

690

695


```
Novembre de 2024
```
```
Malgrat que USTEC·STEs ha participat en l’elaboració de discurs i en la
discussió pedagògica, des del departament d’Educació, des de determinades
fundacions i des de part del món acadèmic, se’ns pretén reduir a una mena de
reserva en què només comptem des del punt de vista dels “drets laborals”.
S’intenta excloure’ns del debat educatiu, s’evita difondre les nostres propostes
o qüestionaments.
Té la seva lògica. El discurs pedagògic està en una fase d’ésser segrestat per
fundacions i entitats que busquen inocular un discurs neoliberal de pretesa
despolitització de l’educació, i que no resulta altra cosa que l’opció per una
educació impregnada dels valors del mercat, de la desregulació, de la
degradació del paper dels docents i les seves condicions laborals, i de la
substitució dels recursos necessaris per poder millorar la qualitat educativa,
per discursos buits de continguts i no fonamentats en cap evidència científica.
És el que es desprèn d’iniciatives com l’Escola Nova 21 o l' Informe dels savis
per a la millora de l’educació , que pretenen blindar l’escola concertada (i la
segregació que comporta) en qualsevol marc polític en què se situï Catalunya.
Tot plegat, són projectes avalats per diners privats, col·laboracions polítiques i
acadèmiques, que es fonamenten en l’exclusió de la veu dels treballadors i
treballadores de l’educació.
El grup de pressió de la concertada també és un altre agent actiu que s’esforça
a bandejar-nos de l’esfera pública. Els centres concertats saben perfectament
que USTEC·STEs contempla la seva presència com una anomalia del sistema
i que fa tot el possible per tal d’incorporar-los a la xarxa pública (com ja va
passar amb el CEPEC) o que esdevinguin únicament privats. Per la seva
banda, aquest entramat, gràcies al control dels principals mitjans de
comunicació, té prou poder i influència com per condicionar la imatge púbica
que sovint es presenta de nosaltres mitjançant els mitjans de comunicació, o
per tal que es freni tota discussió al Parlament de la ILP d’Educació.
```
700

705

710

715

720


```
Novembre de 2024
```
### 1.2.6. Els nous discursos reaccionaris en l’educació

```
Així com políticament el període 2017-2024 ha estat marcat per l’aparició i/o
auge de partits polítics i governs d’extrema dreta arreu (inclòs l’Estat i
Catalunya, amb exemples en territoris germans com el País Valencià i
Balears), també a nivell sindical han pres força opcions reaccionàries com
l’ASPEPC, que, si bé ja existia, ha experimentat una notable pujada en les
darreres eleccions sindicals. El terreny a l’educació pública catalana, tal com
demostren els resultats de la nostra Gran Enquesta , està adobat per a acollir
discursos reaccionaris com el de l’ASPEPC, donat el malestar laboral imperant
fruit de les polítiques del departament d’Educació. Caldrà prestar molta atenció
a aquests renovats vells discursos perquè, sota un embolcall dialèctic
pretesament progressista (fins i tot amb mesures que podríem arribar a
compartir), s’hi amaga una clara voluntat de reinstaurar un sistema educatiu
segregat i a l’abast només d’una part de la població. Hem de ser capaços de
desemmascarar aquesta retòrica falsària, formant-nos com a sindicat,
posicionant el nostre discurs amb eficàcia comunicativa i, sobretot,
desenvolupant una estratègia sindical adequada per a assolir millores laborals
i inversió en educació inclusiva, per tal de demostrar que la nostra proposta és
millor perquè és l’única que pot garantir l’equitat en termes socials, a banda de
fonamentar-se en el rigor de la recerca acadèmica.
```
### 2. Model educatiu d’USTEC·STEs (IAC)

### 2.1. El nostre objectiu: educació pública, única, coeducadora,

### laica, gratuïta i en català

```
Corren temps difícils per a l'escola pública. Sobre ella han recaigut
especialment les retallades que han acompanyat la crisi econòmica precedent,
unes retallades encara no revertides del tot, i sobretot un infrafinançament
endèmic que és a la base, per exemple, de la impossibilitat de tenir una
educació pública realment inclusiva o del fet que els docents catalans siguem
dels més mal retribuïts de l’Estat. D’altra altra banda, les polítiques educatives
de les diferents administracions han anat encaminades a consolidar la
```
725

730

735

740

745

750


```
Novembre de 2024
```
```
guetització dels centres i a potenciar les diferències de classe social, de
gènere, culturals, d’idearis religiosos. A tot això, cal afegir un context on l’escola
catalana s’ha vist atacada en la seva autonomia curricular i el seu sistema
d’immersió.
Per tant, com sempre o més que mai, és important que USTEC·STEs
mantingui els trets d'identitat que ens singularitzen, i com ja hem fet amb la
nostra participació en la ILP d'educació, hem de mantenir-nos ferms en la
defensa d’una única xarxa educativa pública, catalana i en català, gestionada
directament per la Generalitat de Catalunya, de manera democràtica i que
garanteixi els valors d'una societat que ha de caminar inexorablement vers la
igualtat de drets i oportunitats de la seva ciutadania.
```
### 2.2. Les nostres propostes

### 2.2.1.Davant les velles i noves formes de privatització de

### l'ensenyament públic

```
Les polítiques neoliberals en educació no han fet més que avançar. La LEC ha
mantingut la doble xarxa educativa i ha aprofundit encara més aquesta via.
Amb el concepte de Servei d’Educació de Catalunya, la privada concertada
passa a tenir el mateix estatus que l'escola pública a l'hora de la planificació
global, cosa per la qual els de titularitat de la Generalitat ja no són prioritaris.
Això es complementa amb l’experiència, des de fa anys, de supressió de grups
a l’escola pública amb la mal dissimulada intenció d’afavorir el manteniment de
la matrícula en les privades de l’entorn. Fins i tot algunes mesures dels darrers
anys del departament que podrien ser considerades positives, com ara abaixar
les ràtios a I3 o 1r d’ESO, en realitat han significat fer la respiració assistida a
centres concertats d’escassa demanda, cosa que es demostra quan el
departament, sovint sota pressions locals, tanca línies de la pública per a donar
viabilitat a les concertades.
Paral·lelament, el desplegament de la LEC, en consonància amb altres
experiències internacionals de privatització, ha afavorit la penetració de serveis
privats a l'escola pública, especialment preocupants en àmbits de formació
```
```
80
```
755

760

765

770

775

780


```
Novembre de 2024
```
```
continuada o de la renovació pedagògica. Un dels darrers, i amb gran ressò en
el debat educatiu i en l’àmbit comunicatiu ha estat el desembarcament d'Escola
Nova 21 que, de la mà de La Caixa , la Fundació Bofill, la UOC i
UNESCO.CAT, pretenen substituir o apropiar-se de la tradició pedagògica o
les bones pràctiques que, des de fa dècades, ha protagonitzat l’escola pública.
I això succeeix en un context de globalització capitalista que ens porta a la
liberalització total i sense restriccions del mercat educatiu.
Què podem fer davant d'aquest panorama de privatització dels centres , dels
serveis i del pensament? Hem d’alertar la comunitat educativa en general, i el
professorat en particular, dels perills que comporta aquest model. Aquí ens
pertoca liderar la resistència d’acció i reflexió, de mobilització i construcció de
relat, de fer servir el prestigi que mantenim entre la societat i la docència per
aturar i revertir aquests processos. USTEC·STEs continua essent una
referència i manté un prestigi mercè a la nostra coherència respecte al model
educatiu i la nostra perseverança en la defensa de l’escola pública i els valors
que la sustenten. La nostra participació activa i determinant en la ILP ha
reforçat la nostra imatge pública, i les nostres reflexions i discursos són i han de
ser escoltats pels diversos sectors socials i educatius. I per això, caldrà
intensificar la nostra acció sindical i la nostra presència en els debats públics (al
carrer i en fòrums de qualsevol format), participar en la conversa permanent
sobre la construcció de nous models socials i educatius, reforçar la formació
interna dels nostres alliberats i alliberades, i establir en cada moment
l’estratègia sindical més adequada per a assolir els objectius marcats.
Per això caldrà atendre les lluites d’educació alhora que bastim un moviment
social ampli, en col·laboració amb la IAC i altres entitats que sintonitzin amb els
nostres valors, si escau.
```
### 2.2.1.1. La concertada com a element de segregació educativa

```
La major xacra del sistema educatiu públic és actualment el classisme. Tenim
un sistema educatiu segregat perquè la societat catalana manté unes
marcades diferències de classe, apuntalades jurídicament per la LEC i la
```
785

790

795

800

805

810


```
Novembre de 2024
```
```
LOMLOE. I això, per descomptat, acaba tenint negatives repercussions
educatives, que qualsevol professional viu quotidianament. És així com les
qüestions pedagògiques i les polítiques educatives estan tan condicionades pel
principi del nostre país de separar les classes socials entre centres educatius,
especialment entre escola pública i privada, encara que també, de manera
creixent, entre centres públics, en una dinàmica que ha començat a anomenar-
se com a “triple xarxa educativa”. En aquest punt, una de les nostres principals
responsabilitats ha consistit a fer tot el possible per evitar-ho, tot i comptant
amb les limitacions legals que no ofereixen gran marge de maniobra.
És per això que ens impliquem en les comissions de garanties i exigim a diari
ser a les comissions de programació de l’oferta educativa, precisament per
evitar les típiques martingales locals que permetin una estricta separació entre
grups socials i que es consolidin guetos. Això també implica una tasca de
dècades, de lluita contra la segregació per sexe, denunciada de manera
reiterada. El mateix departament d’Educació ha decidit no renovar els concerts
a aquella trentena de centres que encara mantenien aquesta pràctica
disfressada eufemísticament com a “educació diferenciada”, malgrat que els
recursos judicials en contra dels grups de pressió de torn. En certa mesura, la
nostra pressió ha contribuït a la residualització d’aquest tipus d’escoles.
Tanmateix, ens continuarem comprometent fins que s’erradiqui aquesta
classista i antidemocràtica pràctica de separar nens i nenes.
```
### 2.2.1.2. L’autonomia de centre com a element desmantellador

### de l’escola pública

```
L'autonomia de centre, tal i com l’entén la LEC i la LOMLOE, no té res a veure
amb les velles concepcions que els moviments progressistes d'ensenyants
reivindicaven durant els anys de l’anomenada “Transició”. Llavors l'autonomia
de centre era concebuda com una forma de trencar amb la rigidesa i
monolitisme de l'antic règim dictatorial i així poder aconseguir donar
protagonisme als centres, al seu professorat; tot això concebut dins d'un
```
815

820

825

830

835

840


```
Novembre de 2024
```
```
context de llibertat i democràcia als centres, on tot es feia i es decidia entre tots
i totes.
La LEC , per contra, va consagrar un model d'"autonomia" que en realitat
caminava cap a un model jeràrquic de gestió dels centres educatius i segons
els criteris d'empresa, d’acord també amb una tendència creixent d’atomització
i desregulació dels sistemes educatius, impulsada per organismes
internacionals com l’OCDE. La cooperació deixa de ser la forma de treballar
dels docents per a passar a la competició pura i dura. La llibertat d’iniciativa
per part del docent passa a ser la subjecció del claustre a projectes i directives
emanades des de dalt. Aquest model d'autonomia persegueix la diferenciació
de centres amb la introducció dels rànquings i així poder-los posar al mercat,
cosa que ha acabat fomentant dins l'escola pública la divisió entre centres i
l’allunyament de la seva funció de garant de la igualtat d'oportunitats.
Aquesta autonomia que proposa la LEC té, a més, un segon propòsit: la
inhibició de l'Administració pública pel que fa a les seves obligacions de
proporcionar a l'escola tots els recursos econòmics i materials necessaris per
funcionar amb paràmetres de màxima qualitat, i deixar a l’autonomia de gestió
econòmica dels centres la possibilitat d'obtenir recursos extra, contractar
diversos serveis (sense especificar) i fer crèdits. També serveix per inhibir-se
de la gestió de personal i derivar-la envers unes direccions que són induïdes,
pels mateixos responsables polítics, a actuar com a gerents i caps de personal.
Per aquesta via s'obre la porta a una major diferenciació entre centres segons
les seves possibilitats d'obtenir recursos i es facilita la penetració de serveis
privats a l'escola pública.Tot i que els centres actualment no poden contractar
professorat (fet que no es descartava a les ponències de l’ Ara és demà ), sí que
és possible poder contractar empreses o serveis d'iniciativa privada per a fer
determinades tasques docents , de suport a la docència i de formació del
professorat.
Cal, doncs, que USTEC·STEs continuem denunciant el que suposa aquest
model d'autonomia impulsat per la LEC , dintre i fora dels centres. S'ha de fer
entendre a la societat que l'escola no és cap negoci i que els negocis a les
escoles resten inversió per a la millora de la qualitat educativa. En aquest sentit
```
845

850

855

860

865

870


```
Novembre de 2024
```
```
és absolutament necessari ampliar la xarxa social que defensa l'escola
pública. En aquest moment comptem amb la confluència de més veus
procedents de diverses opcions polítiques i dels moviments socials en contra
de la privatització de l'ensenyament i de la sanitat. Tanmateix, un dels
obstacles que caldrà superar és el del baix nivell de conscienciació i
mobilització entre els docents i el personal laboral. Des del nostre sindicat, es
fa necessari actuar d’impulsors, coordinadors i catalitzadors de les lluites dels
diversos grups de resistència contra aquestes polítiques neoliberals tòxiques
per al conjunt de la societat en general, i per a l’escola pública en particular.
Nosaltres reivindiquem un concepte d’autonomia ben allunyat d’aquell que
estableix l’Administració educativa, la qual actua al dictat dels organismes
financers internacionals. Proposem una autonomia que sigui el marge de què
disposen les comunitats educatives en general, i els claustres en particular, de
gestionar la realitat i el context on se circumscriu el centre. Que l’autonomia és
l’adaptació a les circumstàncies que condicionen la vida dels alumnes, una
adaptació que implica més recursos allà on es presenten més dificultats, més
formació als entorns més complexos, més llibertat curricular, d’acord amb la
necessària flexibilitat acordada per famílies, alumnes i professorat. I també
autonomia significa entendre que la diversitat d’alumnat, i també de professorat
representa, una riquesa irrenunciable per al fet educatiu. Els docents que van a
parar a un centre no poden ser seleccionats en base a criteris subjectius o
projectes que es reivindiquen educatius (i que sovint resulten ser d’enginyeria
social), sinó a partir de criteris objectius, de capacitat, mèrit, transparència i
especialitat. Cal entendre i defensar que l’autonomia, l’ha de tenir també i molt
especialment el docent a l’aula, primer perquè és qui millor coneix el grup i
segon perquè el principi de llibertat de càtedra és irrenunciable.
També entenem que l’autonomia representa elements de pluralitat, més que de
singularitat. Nosaltres creiem en un sistema educatiu públic, una xarxa escolar
que, tot defugint la uniformitat, sigui perfectament reconeixible, tingui com a
objectiu la convergència social i educativa, que els centres siguin equivalents i
similars pel que fa a qualitat. Aquest és un model a les antípodes del que s’està
esdevenint, que tracta de fer de cada centre un petit gueto narcisista, on cada
centre resulti tan singular que sigui difícil parlar de sistema educatiu, on els
```
875

880

885

890

895

900

905


```
Novembre de 2024
```
```
projectes cada vegada resulten més exclusius i competitiu i s’acosten als vells
“idearis” d’escoles concertades. L’autonomia ha de ser llibertat individual i
col·lectiva, no dictadura dels rànquings.
```
### 2.2.1.3. El decret de Plantilles com a mecanisme de control

### ideològic dels claustres

```
Durant la tramitació de la LEC, sovint massa sols, ja vam avisar dels perills de
privatització encoberta d’aquesta llei. El desenvolupament dels decrets
d’autonomia, de direccions i, finalment, de provisió i perfils, tots recorreguts per
USTEC·STEs, ens ha donat la raó: aquest model de gestió de centres
educatius públics és nociu per a les relacions laborals, personals i
pedagògiques, tal com acrediten els resultats de la Gran Enquesta duta a terme
pel nostre sindicat el curs 23-24. El més negatiu és el clima de submissió i falta
de democràcia real en molts claustres. Por de parlar, debatre, discutir, ja que
una part important dels membres del claustre depenen cada any “del dit de la
direcció”, si volen continuar treballant el curs següent en aquella escola o
institut (en el cas del personal interí no estabilitzat encara, fins i tot amb risc de
quedar-se a precari fent substitucions). Algunes direccions han anat més enllà i
han creat una cort, incloent-hi places perfilades, de persones molt properes que
dirigeixen el centre a la seva manera, que, tot i que poden tenir bones
intencions, no tenen la veritat absoluta, no ha estat mai la forma de treballar
amb tot el claustre.
Actualment el sistema de l’entrevista per a cobrir substitucions està implantat
en tots els serveis territorials. D’altra banda, les darreres resolucions
d’adjudicacions provisionals d’estiu cada curs fan un pas més i exigeixen
passar una entrevista per ocupar certs llocs de treball, sobretot els perfilats.
Aquest és, des de fa anys, el camí que va descabdellant el departament
d’Educació, que, malgrat que canviï de color polític, no fa més que aprofundir
en l’esmentada cultura de la privatització en la gestió i contractació del
personal. D’altra banda, cada plaça que no surt a concurs de trasllats per a ser
posteriorment perfilada o viceversa, cada plaça provisional l’ocupació de la qual
```
```
95
```
910

915

920

925

930

935


```
Novembre de 2024
```
```
depèn de la intervenció de la direcció, etc. genera nous problemes i més
malestar laboral. Valgui d’exemple el resultat de les darreres adjudicacions
provisionals (estiu 2024), amb centenars de docents desplaçats a centenars de
quilòmetres dels seus llocs de residència, sense cap criteri objectiu.
Com a conseqüència directa de tot l’anterior, hi ha el perill que, a través d’un
concurs específic, com en el cas del perfil de competència digital, es puguin
obtenir places definitives sense garantia d’igualtat en l’accés. Afortunadament
el darrer guany judicial obtingut pel nostre sindicat quant a aquest concurs TIC
obre la porta, si no a aturar aquest tipus de concursos, almenys a fer-los més
transparents.
La implantació arreu de mètodes empresarials de selecció de personal
subjectius i potencialment arbitraris, com passa ara en el cas de les
adjudicacions provisionals i substitucions mitjançant entrevistes, està
relacionada, doncs, amb el deteriorament de les relacions laborals i la salut del
personal, amb l’agreujant que aquest sistema tampoc contribueix a la millora
dels resultats educatius. El departament d’Educació, en compte de veure la
qualitat del sistema educatiu com un tot i cercar mesures per millorar-lo
globalment (com ara apostar per una formació permanent gratuïta i de qualitat,
desenvolupar l’educació inclusiva tot invertint allò necessari, fomentar la
participació democràtica dels claustres en les decisions organitzatives i
pedagògiques d’escoles i instituts, etc.), recorre a un sistema de gestió
empresarial que va en contra de la prestació d’un bon servei públic de qualitat.
```
### 2.2.1.4. La innovació educativa, un Cavall de Troia per a la

### penetració de serveis privats a l’escola pública

```
En els darrers anys, les polítiques públiques educatives s’han caracteritzat per
una desinversió econòmica i una preocupant deixadesa amb la formació,
especialment la permanent, on va caure a zero i ara, malgrat recuperar-se, és
insuficient i inadequada. És així com, després d’anys marcats per les retallades
i falta d’inversió crònica en educació, en un context de descomposició social a
causa del creixent empobriment, l’escola s’està mirant al mirall i no s’agrada.
```
940

945

950

955

960

965


```
Novembre de 2024
```
```
Això l’ha fet fràgil i vulnerable als nous aventurers educatius, que tracten de
suplir amb xerrameca i certes dosis de pseudociència les mancances evidents,
materials i immaterials del sistema educatiu.
En certa mesura, la nova innovació educativa –cal tenir en compte que
“innovació” és una paraula procedent del llenguatge empresarial, enfront a la
renovació democràtica de les dècades de 1960-1980– fa servir els mecanismes
de les “dietes miracle”. A partir d’alguns mantres, ofereixen solucions
miraculoses als problemes, fent creure als claustres que l’únic que necessita el
sistema educatiu per a millorar és fer servir unes o altres metodologies, obviant
que cap metodologia, encara que tingui base científica, no pot funcionar sense
els necessaris recursos, personal i mitjans; altrament dit, l’educació pública de
Catalunya necessita prioritàriament inversió i condicions laborals dignes per als
seus treballadors i treballadores. La moda de la innovació s’està fent servir com
a marca per a distingir-se d’altres escoles, i per fer creure a l’opinió pública que,
qui no forma part del seu club selecte és retrògrad, carrincló o “tradicional”, tot
obviant que l’escola pública catalana ha protagonitzat nombroses experiències
educatives de qualitat.
El context específic que vivim, tant el global com el local, ens ajuda a
comprendre com, per part d’àmbits educatius com ara les franquícies
educatives religioses o determinats mitjans de comunicació, surten ara amb la
suposada innovació. A Catalunya en particular, i a Barcelona de manera molt
específica, els darrers anys l’escola concertada ha anat perdent pes en el
sistema. Això ha alertat la patronal de l’escola privada que cal fer cert rentat
d’imatge públic, i des d’un punt de partença en què els centres majoritàriament
religiosos eren coneguts pel seu conservadorisme pedagògic, necessiten
mostrar-se a la comunitat educativa com a centres moderns i sofisticats, en un
acte de la més pura postveritat educativa, en què, a més a més, es procura que
hi hagi participació de l’escola pública per tractar de conferir legitimitat i
credibilitat al projecte.
Perquè, en el fons, allò a què assistim és a un acte de competitivitat a la
recerca de les famílies benestants i aquelles que compten amb millor bagatge
cultural. La innovació, articulada al voltant de determinades xarxes escolars
```
970

975

980

985

990

995


```
Novembre de 2024
```
```
com l’Escola Nova 21 serveix de “marca” per tractar de fer atractiu un producte.
Això té diversos danys col·laterals. La dinàmica de competència entre escoles, i
aquí moltes escoles públiques estan participant no sempre de manera
conscient en el joc, acaba per generar un ambient de competència tòxica que
serveix per aprofundir les desigualtats en el conjunt del sistema, que és
precisament el problema més greu al qual hem de fer front. Un segon dany
col·lateral consisteix a fer partícips els claustres d’aquest ambient de
competència, que genera una sobrepressió als docents, obligats, per convicció
o per por, a fer sobreesforços, allargar la seva jornada laboral en pràctiques
educatives complexes, que exigeix una exhaustiva planificació, i que no sempre
–o gairebé mai- acaba implicant millores tangibles en els resultats educatius o
la qualitat de l’ensenyament. Ans al contrari, els experiments educatius sense
avaluació rigorosa del seu impacte sovint estan al darrere de la davallada dels
resultats educatius, tal com constaten els informes interns del Consell Superior
d’Avaluació del Sistema Educatiu. El problema, a més, és que aquesta
dimensió mística que inspira bona part de la retòrica innovativa, genera cert
ambient sectari que justifica el sacrifici de les energies del professorat, que
tendeix a sentir-se culpable (o que és forçat a sentir-s’hi) quan els resultats no
es corresponen a les expectatives.
Contràriament a allò que mediàticament s’ha difós, l’experiència de l’Escola
Nova 21 ens demostra les veritables intencions, perquè les seves fórmules de
penetració, auspiciada per diverses fundacions vinculades al món financer i
empresarial, generen uns serveis privats que, o bé són finançats públicament, o
bé de manera privada. Bona part de la formació ofertada per fer possible la
formació, per tirar endavant determinats programes, provenen d’aquests
organismes, que sovint venen fum, o que substitueixen la responsabilitat de la
qual ha abdicat el Departament. Ras i curt, aquest és un mecanisme clàssic de
privatització, ja experimentat als països anglosaxons i bona part de
Llatinoamèrica, que fa servir la innovació com a excusa per alimentar-se de
diners públics, en primera instància, i que, en generar una polarització
educativa, propicia un sistema educatiu dual en què unes poques escoles,
capaces d’atreure l’alumnat més benestant o amb majors potencialitats,
començaran a fer pagar preus inabastables per a la majoria, mentre que
```
1000

1005

1010

1015

1020

1025

1030


```
Novembre de 2024
```
```
s’induirà la degradació de la resta. És per això que la innovació patrocinada per
La Caixa i altres entitats similars, i publicitada per mitjans afins al
neoliberalisme, és un cavall de Troia que porta en el seu interior la privatització
contra la qual tenim l’obligació de lluitar.
USTEC·STEs sempre ha defensat la qualitat educativa, i una experimentació
qualitativa responsable, fonamentada en criteris científics i verificables. I
l’experiència –i l’evidència acadèmica- demostra que treballar en grups reduïts,
els treball en seminaris, ràtios petites, grups heterogenis i professorat amb
actualització científica, didàctica i pedagògica és garantia d’una qualitat per a
tothom. Que l’educació és un procés dinàmic que requereix un replantejament
constant que permeti adaptar-se a una realitat canviant. Tanmateix, el que ens
diferencia respecte a la “innovació miraculosa” és l’objectiu. L’essencial en
l’educació no és el com ensenyar, sinó per a què! L’objectiu d'USTEC·STEs
(IAC) és aconseguir que l’educació forgi una ciutadania crítica, lliure, culta,
desvetllada i feliç, en una societat justa i igualitària. La innovació del Cavall de
Troia pretén fer negoci en una societat on tot, també l’escola, és
mercantilitzable i que el seu model social implica una gran divergència de
classes socials i educatives.
```
### 2.2.1.5. El foment de l'economia neoliberal. Emprenedoria,

### EFEC... , empreses i bancs dicten els seus valors a l’escola

```
En els darrers anys es percep una presència i penetració creixent d’empreses i
interessos financers als centres educatius, en base a convenis establerts amb
el departament d’Educació. En l'àmbit de l'economia, primer va ser amb la
famosa emprenedoria i ara amb l'educació financera i el programa EFEC
(Educació Financera a les Escoles de Catalunya). La introducció de
l’assignatura d’emprenedoria als centres educatius es va anar desplegant, de
manera associada a l’esperit i la lletra de la LEC. En el moment present, s’està
oferint tant a primària com a secundària. Ens trobem davant d’una matèria que
planteja que cal potenciar els coneixements individuals, les oportunitats del
```
1035

1040

1045

1050

1055

1060


```
Novembre de 2024
```
```
mercat i les habilitats socials per tal de poder tenir èxit en un mercat global on
la competència fixa les necessitats i capacitats individuals.
D’altra banda, ja durant les legislatures del tripartit, es va iniciar un projecte pilot
que venia des de l'Associació de la Banca Europea i que finalment es va
consolidar com a EFEC. També aquí, d'ençà que es va signar el conveni entre
l'Institut d'Estudis Financers i el departament d'Ensenyament d’aleshores, la
Generalitat prova que l'EFEC funcioni com a campanya de comunicació que
blanquegi la imatge pública del sector financer i que estigui al servei dels
interessos presents i futurs de la banca. Que els bancs entrin als centres
sostinguts amb diners públics segueix una lògica que cal no perdre de vista. Si
busquem els orígens de l'EFEC, haurem de llegir la directiva 52007DC0808 de
la Comissió Europea del 18-12-071. Si seguim el fil arribarem al 22-03-13, en
què es crea l’EFEC, un partenariat público-privat per a fer arribar l'educació
financera a l’alumnat català de 4t d'ESO, a còpia de voluntaris i voluntàries
procedents de les entitats bancàries i de quatre tallers sobre finances bàsiques.
A l’Estat espanyol, també sembla que la situació és la mateixa. No cal dir que la
Associació Espanyola de la Banca (AEB) (la patronal bancària) és membre de
la Federació Europea i que té com a centre formatiu l’Institut d’Estudis
Financers (IEF) (els que han creat els materials didàctics aquí a Catalunya),
que al seu torn és també membre de The European Banking & Financial
Services Training Association (des del 2010, encarregat d’estendre per tota
Europa aquests programes de formació financera).
Si anem a l’arrel i llegim el propi informe de l’EFEC de Juny de 2014 trobarem a
la pàgina 4 la resposta: “L’impuls de programes d’educació financera a través
de voluntaris que siguin professionals o ex professionals de la banca i de
serveis financers, pot aconseguir dos objectius alhora. En primer lloc, apropar
la cultura financera al client o futur client, per a que la “transacció” de productes
o serveis es faci amb més eficàcia i amb menys incidències. I en segon lloc, pot
convertir-se en un procediment per a que les entitats que s’hi involucrin
recuperin prestigi, confiança, reputació i sigui un instrument eficaç d’RSC”.
Una anàlisi en detall dels continguts curriculars del programa (desenvolupats
per l'IFE en col·laboració amb el Departament) constata que només aporten la
```
```
110
```
1065

1070

1075

1080

1085

1090


```
Novembre de 2024
```
```
visió del capitalisme financer hegemònic, sense referències a altres alternatives
econòmiques. No existeixen la banca pública, les finances ètiques o l’economia
social, així com tampoc no s’alerta dels perills de la manca de regulació
financera ni s’esmenta els desnonaments o la part de responsabilitat
d'aquestes entitats en la crisi financera i els seus efectes socials. En canvi sí
són continguts prioritaris els plans de pensions, els fons d’inversió i les
assegurances, ben bé com si aquest pla educatiu hagués estat dissenyat tenint
en compte exclusivament els interessos dels grans grups financers.
Davant aquesta situació, un conjunt d'entitats, organitzacions i plataformes que
treballen en el camp de l'economia social i solidària, les finances ètiques, les
alternatives al sistema capitalista hegemònic, els drets socials i l'educació
crítica, entre les quals hi ha USTEC·STEs , es van aplegar per constituir la
Plataforma per una educació en economia crítica (PLEEC) fer la campanya
anomenada "Eduquem en economia crítica i plural. Fem fora l'EFEC dels
centres educatius". Aquesta campanya té com a objectius:
Fer prendre consciència als professionals dels centres educatius i al conjunt de
la societat sobre els objectius i perills d'aquest programa i semblants i la manca
de perspectiva i anàlisi crítica i rigorosa sobre la banca i el sistema financer que
s'explica als centres.
Exigir al departament d'Educació la revisió del conveni EFEC i el
replantejament de la seva continuïtat als centres públics en funció de qui els
imparteix (perquè permet l'entrada de personal de la banca tradicional als
centres educatius, quan hi ha una borsa de professorat d'economia que no té
feina o professorat acreditat i format en els propis centres per impartir els
continguts relacionats amb les finances); i de quins continguts s’imparteixen,
atès que és esbiaixat i representa una visió del sistema econòmic i financer
limitada als interessos de les entitats que formen part del projecte i no tenen en
compte visions i filosofies econòmiques alternatives.
L ́economia no és una ciència exacta en la interpretació dels fets i per tant en
l'anàlisi de les causes i els seus efectes. L ́economia que defensa els postulats
neoliberals on el mercat s’autoregula i fixa les quotes d'oferta i demanda ha
deixat un panorama desolador en la societat actual. És per tant un deure
```
1095

1100

1105

1110

1115

1120

1125


```
Novembre de 2024
```
```
col·lectiu construir projectes socials al marge d’aquells conceptes, idees i fets
que no han garantit l ́assoliment dels drets més elementals, pa, sostre i feina.
Per això cal introduir elements crítics i propositius en la matèria d'Economia,
per tal de donar una amplitud de punts de vista i coneixements econòmics als
alumnes i futurs treballadors i treballadores, als futurs pares i mares, en la
direcció de construir una societat més justa, cohesionada, igualitària i
generadora d’oportunitats. Aquests elements passen per fixar en els
currículums i sessions de treball altres economies. Aquelles que ens parlin de
les cooperatives, de l'enfortiment del sector públic, de com distribuir millor la
riquesa, que incorpori conceptes com rendes mínimes garantides, una
economia amb perspectiva de gènere o feminista, que expliqui la dualitat de
l’economia mundial amb centres i perifèries, que defensi la sobirania
alimentària, unes finances ètiques. Cal una altra educació financera que no es
fonamenti en l’endeutament de les persones. Cal una altra economia que no es
fonamenti en l’acció o el lucre individual. Cal una altra economia que no ens
parli únicament del mercat i dels seus beneficis.
Durant el mandat del conseller Bargalló, i gràcies a la pressió exercida per la
PLEEC, el Departament ens va informar que estaven desenvolupant un
programa d’economia social i cooperativa, que seria una alternativa a l’EFFEC
que els centres podrien demanar el programa que més els interessés.
Certament es va desenvolupar aquest programa però la PLEEC no hem fet ni
la valoració ni el seguiment o implementació del mateix. Som coneixedors que
l’EFFEC actualment se segueix duent a terme als centres educatius de
Catalunya, però no hi ha dades públiques de quina quantitat de centres el
demanen i de quina ha estat l’evolució del programa després de la nostra
campanya.
Arran de la covid-19, la PLEEC es va aturar i després només es va reprendre
telemàticament, però alguns dels seus membres més actius van deixar la
Plataforma i es va quedar sense efectius que la impulsessin. La PLEEC
segueix existint com a plataforma, i segueix essent necessària en tant que la
banca i les entitats privades entren sense problemes als centres públics fent
```
1130

1135

1140

1145

1150

1155


```
Novembre de 2024
```
```
propaganda dels seus productes; el nostre sindicat ha de seguir denunciat i
pressionant per tal que s’acabin aquestes pràctiques.
```
### 2.2.1.6. La digitalització al sistema educatiu: pantalles,

### intel·ligència artificial i capitalisme digital

```
Les primeres dècades del S.XXI passaran a la història com el període en què la
tecnologia digital va envair tots els àmbits de la societat humana. La revolució
digital, a més de proporcionar dispositius i estructures de serveis telemàtics,
modifica i imposa noves formes de socialització, consum, accés a la cultura i
coneixement, alhora que transforma la societat establerta fins ara.
L'àmbit educatiu ha estat un dels espais on s'ha produït una transformació més
acusada, a causa de la pressió amb què s'ha expandit la tecnologia digital. La
colonització de la indústria EdTech en els sistemes educatius ha marcat les
agendes educatives governamentals dels darrers anys, de manera que
aquestes empreses han exercit de proveïdores, administradores i gestores,
ocupant espais de governança digital propis de les administracions públiques.
El context de la pandèmia covid-19-19 accelera la plataformització de
l'educació i obliga els agents de la comunitat educativa a una integració d'ús
precipitada, poc conscient i amb grans dèficits competencials. Des del 2019 el
sector Edutech a Catalunya ha crescut més d’un 229% i ha generat un volum
de negoci al voltant dels 900M€.
Els interessos de les GAFAM van més enllà del que és econòmic i troben en
els sistemes educatius el nínxol perfecte per crear les estructures de control de
les societats futures. La pèrdua de privacitat és només la punta de l'iceberg; la
datificació proporciona informació valuosa sobre estructures de pensament i ús
que nodreixen el capitalisme de vigilància.
De manera reactiva, els sistemes educatius han plantejat la necessitat de
valorar riscos i beneficis de l’ús de les plataformes digitals educatives. La
pèrdua de privacitat de la infància, les desigualtats, la manca d'alfabetització
digital, l'autonomia docent i el monopoli de corporacions com Google ha aixecat
incertesa entre els actors educatius. En aquest context, USTEC·STEs (IAC) no
```
1160

1165

1170

1175

1180

1185


```
Novembre de 2024
```
```
es pot quedar al marge d’aquest procés i ha de fer front a la irrupció del
capitalisme digital dins del sistema educatiu públic. És necessari i urgent
reflexionar sobre l'ús i abús dels recursos digitals, tant pedagògicament, com
pel que fa al tractament i comercialització que es fa de les dades dels usuaris i
la seva privadesa per part de les grans corporacions tecnològiques. Per això
acabem de publica la Docència sobre digitalització i salut mental. Davant
d'aquesta situació, les administracions públiques s’han de responsabilitzar,
regular i legislar en pro de la defensa de la privadesa de la infància, de les
famílies i dels treballadors i treballadores de l’ensenyament.
Tot i detectar els riscos implícits en l'ús de les tecnologies digitals, també es
reconeix que les TIC representen una gran oportunitat per al canvi educatiu, en
permetre la implementació de principis organitzatius i pedagògics innovadors i
competencials per a la societat tecnològica del S.XXI. En aquest context
d'expansió digital, es reconeix que no s'ha produït una disrupció TIC total del
sistema educatiu i això possibilita reconduir usos que comportin riscos i
garanteixin la no mercantilització de les BigTech. Alguns d'aquests estan ben
identificats, com la datificació, i d'altres menys, com els relacionats amb la
professionalització i la pèrdua d'autonomia docent a conseqüència del
monocultiu de plataformes i la poca diversitat de recursos digitals.
Garantir l’alfabetització digital de tota la comunitat educativa, essent la manera
en què aquesta podrà identificar, reflexionar i actuar per reconduir i frenar la
privatització del sistema educatiu públic català, és urgent i responsabilitat de les
administracions públiques. La resistència ha de passar per la incursió dins del
sistema públic de models digitals alternatius a les grans corporacions
tecnològiques que no comercialitzin i garanteixin l’equitat i la possibilitat d’accés
a tota la població.
El 2023 sembla haver estat un punt d’inflexió en la consideració sobre la
digitalització educativa i els efectes de les pantalles sobre l’alumnat. S’ha
passat, d’una manera potser massa sobtada, del tecnooptimisme de les
darreres dècades al tecnopessimisme dels darrers mesos. I està resultant un
debat, potser massa emocional, on de cop i volta emergeixen, tot manllevant
l’expressió d’Umberto Eco, els apocalíptics i els integrats: els detractors
```
1190

1195

1200

1205

1210

1215


```
Novembre de 2024
```
```
mil·lenaristes i els entusiastes acrítics de la tecnologia. Tanmateix, en aquest
binomi de pantalles i salut emocional hi ha més cromatisme que el blanc i negre
on s’ubica bona part de la comunitat educativa. USTEC·STEs (IAC), com a
sindicat majoritari i representatiu de l’educació pública, també hem
experimentat aquest debat, en termes de matisos, informació, documentació i
pluralitat, com s’ha fet a cada centre i família, i com sembla que l’administració
hauria de fer també. Una bona mostra d’això és el monogràfic de la revista
Docència que teniu a les mans. Un debat que reflecteix la diversitat i arriba a
conclusions que defugen el dualisme i cerquen l’evidència, i en el qual
convidem la comunitat educativa a aprofundir.
De totes les conclusions, la primera i la més evident és que la irrupció
tecnològica és un fet que transcendeix les aules i les llars, que és arreu, en el si
d’una societat que es transforma ininterrompudament. Ara bé, entenem que la
clau rau en el fet que la tecnologia ha d’estar al servei de l’educació, mentre
que les polítiques públiques dels darrers anys han impulsat que l’escola ha
d’estar al servei de la tecnologia. Les evidències, a partir de les diverses
avaluacions, mostren un deteriorament de resultats educatius i, el que resulta
més preocupant, de les habilitats (cognitives, socials, de coneixements...) de
l’alumnat. Aquest no és un fet aïllat de Catalunya, sinó que ocorre a tot
occident. És evident que la culpa no es pot atribuir exclusivament a les
pantalles —ni tampoc a la pandèmia, com pretén fer creure el Departament—,
sinó que depèn de tot un conjunt de factors derivats de la destralada de les
retallades de fa més d’una dècada. Així mateix, també té una important part de
culpa el caos pedagògic desfermat per una línia de polítiques educatives que
s’han mostrat equivocades i que en un bon grapat de països europeus s’han
començat a restringir. Per descomptat, també hi ha altres factors socials,
econòmics i culturals que són responsables del que succeeix a l’aula.
La segona constatació és que ha estat un error desregular l’ús de les pantalles.
El Departament ha deixat en mans de cada centre decisions transcendents
sobre l’ús d’ordinadors, estris, llibres digitals i metodologies. És com si cada
ajuntament pogués decidir el propi codi de circulació. El resultat: el caos. Un
caos que té com a conseqüència una dinàmica de competitivitat entre els
diversos centres, en una mena de cursa tecnològica per veure quin és més
```
```
125
```
1220

1225

1230

1235

1240

1245

1250


```
Novembre de 2024
```
```
innovador (i quin és el centre amb major capacitat d’atraure les famílies amb
major capital social i cultural). Com a resultat, tenim un sistema educatiu cada
vegada més polaritzat i desigual. Quan s’exigeix als centres i als equips
directius “lideratge”, és obvi que des de Via Augusta fa temps que s’hi va
renunciar.
La tercera conclusió és que, com ha passat amb cada novetat, la tecnologia,
que pot ser un suport positiu, ha mostrat els seus límits. Res no pot reemplaçar,
malgrat el somni humit d’empreses i responsables polítics, un docent ben
preparat, motivat, respectat, amb autonomia a l’aula, amb bones condicions
laborals —per tant, una feina desitjable amb capacitat d’atraure bons
professionals—, centrat en la tasca educativa —i no pas segrestat per la
burocràcia o demandes kafkianes—, ben pagat i amb la consideració que
mereix el seu paper.
La quarta idea és la irresponsabilitat de les administracions educatives. Portem
dècades de deteriorament d’escoles i instituts. Dècades en què bona part de
les iniciatives tecnològiques no tenen motivacions pedagògiques, sinó que
responen als llaminers programes de finançament extern (especialment, en els
darrers anys, els fons Next Generation) que empeny a gastar diners en gadgets
de dubtosa utilitat —i que sovint acaben a les golfes— abans que apostar per
temes essencials com l’educació inclusiva. A més, hi ha polítiques de moral
dubtosa, ja que iniciatives com fer que l’alumnat tingui un ordinador propi poden
estar motivades per satisfer compromisos amb les grans empreses
tecnològiques o amb el tràfic de dades que la comunitat educativa pugui
subministrar. A tall d’exemple, el pas del llibre físic al llibre digital implica
llicències cares, d’un sol ús, que impossibiliten l’intercanvi i el reciclatge dels
antics llibres de text. Aquí guanyen i perden els de sempre.
El cinquè argument és que una escola hiperconnectada, com ja es va veure i
vam denunciar durant la pandèmia, implica un deteriorament de les condicions
laborals del professorat, amb la multiplicació de les funcions, l’increment de la
càrrega laboral, la desregulació dels horaris i la sensació de pèrdua de temps.
La tecnologia prometia fer les coses més fàcils, en canvi, el o la docent d’avui
```
1255

1260

1265

1270

1275

1280


```
Novembre de 2024
```
```
acaba exercint la professió de manera més complicada i amb certa sensació
d’esterilitat.
La sisena constatació és que es registra un deteriorament de la salut emocional
de la comunitat educativa. Tant docents com famílies van més estressats (i és
innegable que pantalles i, sobretot, mòbils hi tenen alguna responsabilitat), i
l’alumnat mostra un creixent malestar emocional. És fàcil atribuir-ho als mòbils,
a les xarxes socials i a altres canvis. Tanmateix, hi ha quelcom aquí que no
rutlla. Algunes de les col·laboracions tracten d’indagar sobre aquesta qüestió
que avui representa una preocupació social i educativa de primer ordre.
Finalment, cal tractar allò que el malestar explica i que sovint les pantalles
oculten. Com ha succeït en altres èpoques de la història, les tecnologies poden
arribar a ser el boc emissari ideal. Atribuir tots els mals als gadgets, algoritmes i
línies de programació és la millor manera d’evitar debatre sobre allò que de
debò ha estat passant des de l’inici del segle. El malestar, innegable, no
s’explica sense entendre que ha estat una època fosca d’empobriment
generalitzat, de precarització social, de desclassament, de manca
d’expectatives, d’il·lusions perdudes, en termes de Balzac. Certament, les
pantalles, especialment a partir de l’eclosió dels telèfons intel·ligents, poden
tenir un efecte sedant, una mena de soma capaç de narcotitzar la societat,
individualitzar-la i atomitzar-la per evitar una organització des de la base que
permeti qüestionar un sistema incapaç de fornir de benestar i esperança a tots i
cadascun dels infants i adolescents.
```
### 2.2.1.7. Polítiques globalitzadores com a base de la

### privatització de l’educació. La liberalització absoluta de

### l’educació

```
En els últims anys, la voracitat de les multinacionals es caracteritza per la
pressió asfixiant que fan sobre els governs per liberalitzar encara més els
mercats i aprofundir en l’eliminació de les normatives dels estats que
impedeixen la seva penetració i domini absolut en el comerç de béns i serveis.
Propostes com els tractats transnacionals, que van apareixent i desapareixent
```
1285

1290

1295

1300

1305

1310


```
Novembre de 2024
```
```
de l’escena política i pública, a mercè dels interessos del capital, podrien
acabar sent una realitat, supòsit en qual repercutirien negativament en la
ciutadania en temes tant cabdals com la salut i l’educació.
En el cas de l’educació, l’aprovació definitiva i entrada en vigor d’aquests
tractats significaria aprofundir en la privatització de l'ensenyament públic i les
empreses multinacionals entrarien a competir pel domini del suculent mercat
educatiu. Aquests canvis de model també obririen la porta a un empitjorament
de les condicions laborals i retributives del professorat i altres professionals del
sector, associat a una disminució important de la llibertat sindical i la negociació
col·lectiva, i paral·lelament a una desinversió progressiva en l'escola pública, la
substitució del professorat per intel·ligència artificial i classes virtuals.
L'agenda de la OCDE ja fa molts anys que proposa aquests canvis que giren
entorn de la idea de que l’educació està al servei de l'economia, i per aquests
motius es van proposant canvis per retallar despesa pública en educació i
beneficiar la inversió d'empreses privades en el negoci educatiu, al mateix
temps que plantegen una escola que funcioni com una empresa amb la funció
de produir els futurs treballadors i treballadores "competents ", mà d'obra
plàstica, adaptable, flexible que no fa falta que tingui una gran formació ni en
continguts ni en valors ni en drets socials. L'agenda neoliberal vol aprofundir en
la gestió de tot allò que sigui rendible econòmicament: des de la gestió dels
centres educatius, els projectes (innovació, formació professorat...), l'avaluació,
l'expedició de certificacions i títols, etc.
USTEC·STEs ens oposem i ens oposarem fermament a aquesta nova forma de
desmantellament del sistema públic i en particular de l’educació pública,
intensificant la nostra participació en les campanyes nacionals i internacionals
contra aquests tractats, alhora que vetllarem per canviar la LEC perquè tanqui
la porta definitivament a aquest despropòsit
```
1315

1320

1325

1330

1335


```
Novembre de 2024
```
### 2.2.1.8. La Formació Professional al servei de les necessitats

### de la societat o de les empreses? Un pastís atractiu per a la

### seva privatització

```
A Catalunya, i a la resta de l’estat, la nova llei estatal de formació professional,
amb els diferents reials decrets i resta de normativa que la complementen,
comporta un canvi dràstic de paradigma del sistema de formació professional
actual. Estem davant de la privatització, en el sentit més pur del concepte, de
tota la formació professional.
Els milers de milions d’euros que Europa ha “facilitat” a l’Estat espanyol,
mitjançant els fons Next Generation, per a suposadament pal·liar les
mancances en l’FP, s’han destinat a transformar, i no millorar, la nostra FP.
Mentrestant, la mancança endèmica de recursos als centres públics de
formació professional evidencia una clara manca d’interès del departament
d’Educació envers l’FP del nostre país, des d’un punt de vista acadèmic i
social. La manca de professorat és una altra evidència, però també ho és
l’abandonament prematur de l’alumnat d’FP, especialment al cicle formatiu de
grau mitjà, per diferents raons, essent una d’elles, sens dubte, la manca
d’orientació professional i acadèmica en l’FP.
I en el context d’aquesta voràgine privatitzadora sense precedents de l’FP, la
gran protagonista és l’empresa, la qual ha passat a ser l’eix vertebrador de la
nova formació professional, mentre que la societat i la persona han passat a un
tercer rang, essent únicament i exclusiva la matèria puntual d’ús i desús
necessària per dur a terme un projecte empresarial de durada determinada, en
un moment concret i en un lloc concret.
Llei Orgànica d’Ordenació i Integració de la Formació Professional
El primer dia del mes d’abril de 2022, es va publicar al Butlletí Oficial de l’Estat
la nova llei de formació professional amb el nom de llei Orgànica d’Ordenació i
Integració de la Formació Professional. Amb la paraula “integració”, la llei ens
avisa que, a partir de la seva entrada en vigor i el consegüent
desenvolupament, l’FP reglada i l’FP ocupacional serà una sola, però serà allò
que es desprèn de la paraula “ordenació” el que canvia radicalment el nostre
```
1340

1345

1350

1355

1360

1365

1370


```
Novembre de 2024
```
```
sistema de formació professional i, de ben segur, el futur de l’accés al món
laboral.
La nova llei d’FP, hereva de la llei d’FP de Catalunya, però ampliada en el seu
propòsit privatitzador, unifica els tres subsistemes de formació professional
(formació ocupacional, formació continuada i formació reglada) en un de sol,
decantant-se exclusivament cap a l’ocupació de la ciutadania. Es posa, per
tant, punt i final a l’FP professionalitzadora, acadèmica i polivalent al llarg de la
vida de les persones. Una nova FP al servei exclusiu de l’empresa, allunyada
de les persones i de la realitat societat.
L’actor estrella, sens dubte, d’aquesta transformació social és la implementació
de la formació professional DUAL amb caràcter obligatori a tots els cicles
formatius, tot i la inexistència del teixit productiu mínim necessari per dur-la a
terme. Una formació professional dual a dos ritmes, la dual general i la dual
intensiva, que pot implicar el trasllat de fins al 100% del currículum a l’empresa
i esdevenir una privatització absoluta. En altres paraules, la formació
professional es pot acabar impartint íntegrament a l’empresa.
La dualització obligatòria de la formació professional implica la pèrdua de milers
de llocs de treball docents; si més no, hi haurà milers de llocs de treball que no
es crearan. Però també implica una més que previsible pèrdua de qualitat dels
ensenyaments professionalitzadors i un inevitable canvi de paradigma en
l’accés al món laboral, que estarà lligat a l’obtenció d’una qualificació
professional i, conseqüentment, lligat també a l’haver de “fer pràctiques” a
l’empresa. A tot això, hem d’assenyalar la pèrdua del sentit estricte del
concepte d’”especialitat docent” com a concepte íntegre i com a bastió i
fortalesa d’una FP de qualitat, que derivarà la tasca docent cap a la
polivalència (els àmbits de primària i de secundària).
La nova llei ha vingut per a quedar-se i perllongar-se en el temps, per la qual
cosa preveu l’eliminació dels aspectes més rellevants que poguessin donar
testimoni del passat. De fet, l’estructuració pròpia de l’FP en un grau mitjà i un
grau superior és suplantat per 5 graus professionals (graus A, B, C, D i E),
difuminant les titulacions acadèmiques de tècnic i tècnic superior en un sol
grau, el D, i presagiant la desaparició futura de les dues titulacions, la de de
```
```
140
```
1375

1380

1385

1390

1395

1400


```
Novembre de 2024
```
```
tècnic i la de tècnic superior, esdevenint-ne una de sola desvinculant les
titulacions acadèmiques dels diferents nivells educatius.
```
### 2.2.2. Què proposem

### 2.2.2.1. Defensem l’educació pública, de la bressol a la

### universitat

```
Malgrat que en els darrers anys ha disminuït la proporció d’alumnes de centres
concertats dins el sistema en favor de la pública, encara es manté
vergonyosament una doble xarxa sufragada amb fons públics, que fa que la
privada actuï deshonestament a l’hora de competir per l’alumnat més benestant
o de discriminar aquell que té més problemes educatius o econòmics.
L’existència de la concertada continua essent justificada pels seus beneficiaris
a partir del principi de la llibertat d’elecció de centre, però la realitat és que es
manté perquè fou mantinguda ideològicament pels hereus del franquisme, i
perquè les greus desigualtats socials existents al nostre país fa que la
doblexarxa esdevingui una fórmula de reproducció social. L’existència de la
doble xarxa serveix per descohesionar la societat, i té a veure amb el futur que
volem.
Per a USTEC·STEs la qüestió és clara: la llibertat d’elecció de centre no és un
dret, el dret és poder accedir a una educació pública i de qualitat,
cohesionadora de la la societat. De fet, el sistema educatiu ha de complir
diversos objectius més enllà de l’ensenyament: ha d’actuar com a ascensor
social; ha de ser una representació a escala de la diversitat; ha de servir per
conformar la teoria i la pràctica de la democràcia ciutadana. I això només és
possible si existeix una única xarxa, de titularitat i gestió pública, en què es
puguin compensar efectivament les desigualtats d’origen, prioritzant els
recursos per a qui més els necessita. Sense una xarxa única de titularitat i
gestió pública, no podrem disposar mai d’igualtat d’oportunitats. Caldria
recuperar la ILP d’Educació.
```
1405

1410

1415

1420

1425

1430


```
Novembre de 2024
```
```
Malauradament, constatem que, en els darrers anys, i a còpia de la LEC i els
decrets que se’n deriven, constatem la creació d’una cultura de la competitivitat
que fa que es parli de la “triple xarxa”. Dins de l’escola pública, molts centres
juguen a la competitivitat a la recerca dels alumnes més benestants i dotats
educativament, fet que potencia els guetos i la segregació social i educativa.
Sovint aquesta triple xarxa es justifica en base a projectes d’autonomia amb
cert punt de radicalitat, sovint en base a projectes més personals o utòpics. En
certa mesura, és preocupant veure com hi ha cert interès a fer del sistema
educatiu un arxipèlag de projectes singulars, amb escoles atomitzades, que
estableix poca coherència entre el conjunt d’escoles i instituts del país.
Considerem que aquesta és una deriva perillosa, que es concentra a establir
modalitats educatives, que, si bé poden resultar interessants des del punt de
vista filosòfic, comporta experimentar filosofies privades amb diners públics. I el
pitjor de tot, que al final treu tota coherència al sistema educatiu.
USTEC·STEs és partidària sistema educatiu reconeixible i coherent des de
qualsevol punt geogràfic i des de qualsevol entorn social, qualsevol alumne i
qualsevol docent ha de poder sentir-se còmode i comprendre la lògica interna
de cada centre. I entendre l’autonomia com a una adaptació al context específic
de la comunitat educativa, sempre amb l’objectiu per a totes les escoles, de
donar a tot l’alumnat la possibilitat fins allà on permetin les seves capacitats, no
com a llicència per experimentar sense límits ni control. L’escola pública ha de
ser espai de trobada, de conversa social, de convivència. Ha de ser un espai
fonamentat en la llibertat de pensament (en contra dels pensaments privats de
determinats projectes, o del pensament únic o la metodologia única que sembla
que s’estén en determinats projectes d’autonomia o de la selecció del
professorat a dit).
D’acord amb l’expressat a la ILP d’Educació, els diners públics no han de servir
per a centres (ni utopies) privats. Els centres concertats haurien de decidir en
un temps prudencial si decideixen passar a la xarxa pública o dependre dels
seus propis ingressos. L’existència de la concertada és un acte de
deshonestedat cívica i de competència deslleial. Els diners públics han d’anar a
l’educació pública. I aquests han de representar un mínim d’un 6% del PIB,
```
1435

1440

1445

1450

1455

1460


```
Novembre de 2024
```
```
amb prou recursos per exercir convenientment les seves responsabilitats
davant la societat.
```
### 2.2.2.1.1. Escola bressol

```
USTEC·STEs (IAC) defensa la 0-3 com una etapa educativa més, de titularitat
i gestió pública per part de la Generalitat, organitzada a través d’una xarxa
territorial de llars d’infants i llars d’infants rurals (amb les necessàries millores).
Així doncs, les llars d’infants haurien de comptar amb el personal educador
necessari per a tasques de tutoria i d’equip directiu, amb la finalitat de poder
garantir ràtios equiparades a les europees. També haurien de comptar amb
personal de suport educatiu (auxiliars d’EE-AEE, educadors d’educació
especial-EEE) i suport de personal d’EAP per a poder atendre de manera
inclusiva l’alumnat.
```
### 2.2.2.1.2. Escola rural

```
A mercè de la dinàmica de retallades i els canvis constants al capdavant de la
conselleria d’Educació, hem vist com alguns dels aspectes qualitatius s’han
anat deteriorant a partir de la pràctica de les diverses administracions polítiques
que han passat per Via Augusta. Tot i així, l’escola rural continua gaudint de
gran prestigi entre el sistema educatiu i entre les comunitats educatives a les
quals serveix. La dimensió artesanal i personalitzada de l’educació a les
escoles de poble i les ZER ha implicat certa atracció per part del món educatiu,
acadèmic i social. Malgrat no estar exempta de problemes (a banda de la
reducció de personal, itineràncies, manca de polítiques locals per a la
matriculació i atenció per part de les administracions, i darrerament certa
tendència a la disgregació de les zones), la Generalitat s’ha fixat en l’Escola
Rural com a solució per resoldre les carències que la mateixa institució causa.
Des d’ USTEC STEs defensem una escola rural per tot el territori, amb una
organització més flexible. Cal una figura de referència al Departament.
Treballem per aconseguir un nou Acord d’Escola Rural, la supressió de la
```
1465

1470

1475

1480

1485

1490


```
Novembre de 2024
```
```
sisena hora tot mantenint les plantilles, la intervenció de tots els especialistes,
característica de l’escola rural. També ho fem per tenir dotació horària i
reconeguda per a exercir tots els càrrecs, tant de gestió com de coordinació. A
més a més, cal que el decret d’Inclusiva es desplegui també en aquestes
escoles petites, amb els mateixos recursos i reconeixement.
En relació al primer cicle infantil en escoles rurals, el Departament, després de
cinc anys de Pla Pilot, implanta el primer cicle d’Educació Infantil en escoles
rurals modificant les condicions laborals de les treballadores, canviant la seva
categoria professional i les seves funcions. USTEC·STEs (IAC) ens hem
oposat rotundament a aquestes modificacions i hem treballat per revertir aquest
canvis que el Departament ha tirat endavant sense tenir en compte a la part
social. Sempre hem estat a favor de la inclusió de primer cicle d'infantil dins de
l'oferta educativa pública, per aquest motiu hem demanat que sigui un servei
gratuït responsabilitat directa de la Generalitat de Catalunya, en concret de
departament d'Educació.
Considerem que cal acabar amb la precarietat laboral que hi ha en moltes llars.
El personal responsable de la llar d'infants, tant els mestres com els tècnics
d'educació infantil com la resta de personal educatiu laboral, ha de formar part
del personal funcionari a càrrec del departament d'Educació, amb contractació
estable segons els nivells retributius i amb dret a la mobilitat interna.
Denunciem que el Departament utilitza l'escola rural com a model a seguir
però llavors la menysté relegant-la a l'ostracisme, amb molt poca especificitat i
singularitat, alhora que la utilitza com a banc de proves per determinades coses
(pla del 0-3, itinerants, etc.). Reivindiquem una escola rural amb especificitats
concretes fruit del seu entorn, on fa tasques, no només de formació i educació,
sinó també de socialització estructural de municipi i d'aportació i manteniment a
l'entorn rural.
```
1495

1500

1505

1510

1515


```
Novembre de 2024
```
### 2.2.2.1.3. Una formació professional catalana de tothom i per a

### tothom

```
USTEC·STEs (IAC), des d’un primer moment, ha defensat una formació
professional pública, de qualitat, acadèmica, polivalent i estretament lligada a la
millora de la societat i de les persones al llarg de la seva vida, i aquesta ha de
continuar essent la nostra vinculació amb la formació professional catalana.
Hem de vetllar per una formació professional polivalent, social i a l’abast de
tothom, que tingui com a bandera la titulació acadèmica amb valor i
reconeixement a tota Europa i més enllà. Una formació professional acadèmica
de 3 anys en què el grau superior tendeixi a ser reconegut com a estudis
equivalents al grau universitari, això sí, impartits en els centres públics de
formació professional i apostant per la creació d’una xarxa catalana de centres
integrats de formació professional a l’abast de tothom i pensats per a les
persones.
Necessitem un mapa únic de la formació professional consensuat entre tots els
agents involucrats i que tingui com a finalitat primera les necessitats de les
persones i de la societat, l’equilibri territorial i les necessitats del teixit productiu
de Catalunya. Un mapa de l’FP que reemplaci els dos mapes existents en
l’actualitat, el planificat per l’Agència FPCAT i el planificat pel mateix
Departament, tots dos confeccionats al marge de la negociació col·lectiva i
amb el vistiplau de la patronal i dels sindicats empresa.
Tothom ha de tenir accés a la formació professional reglada amb totes les
garanties i per això és necessari la gratuïtat de tots els estudis de formació
professional reglada i s’ha d’establir una política ferma de beques perquè cap
ciutadà es quedi enrere. Però també necessitem una formació professional de
qualitat i garant, la qual cosa implica necessàriament un control acurat del nivell
acadèmic bàsic dels candidats per a cursar un determinat cicle formatiu que els
permeti iniciar i concloure amb èxit els seus estudis de formació professional.
Per això la figura de l’orientador de formació professional s’ha d’introduir al
sistema català de l’FP pública, una adequada orientació permetrà reduir
considerablement l’abandonament prematur en l’FP i en millorarà
considerablement l’èxit.
```
```
155
```
1520

1525

1530

1535

1540

1545


```
Novembre de 2024
```
```
I no ens oblidem del control del centres de formació professional privats, en
especial els centres que ofereixen FP a distància, els quals han proliferat
exponencialment, guanyant terreny a l’FP pública, amb les seves ofertes,
facilitats d’obtenció dels títols i la poca o inexistent ètica a l’hora d’atorgar títols
que fa que cada vegada hi hagi més alumnes que optin per aquesta opció.
Com a USTEC·STEs , hem de demanar més control. Si volem una formació
professional de qualitat i reconeguda s’ha de vetllar perquè totes les regles en
l’FP siguin les mateixes per a tots els actors; per això és fonamental que
l’última paraula la doni l’Administració mitjançant el seu funcionariat.
El professorat és el fonament i el pilar de la Formació Professional
El Departament no aposta pel professorat de formació professional i el resultat
és evident: En aquest moment, ens trobem davant la mancança de professorat
més gran de les darreres dècades; la professió docent no és atractiva, i menys
a l’FP. Les condicions laborals dels i les docents a l’FP són lamentables i els
salaris molt baixos, si els comparem amb el que cobren els docents de la resta
de l’Estat. Amb unes ràtios elevades, uns horaris interminables i un decret de
Plantilles que no només no atrau possibles candidats i candidates, sinó que
expulsa del sistema els docents, que ja no se senten atrets per la docència a
conseqüència d’aquest maltractament. Per tant, és evident que USTEC·STEs
ha d’apostar per la recuperació del poder adquisitiu del professorat, per la
racionalització dels horaris i la jubilació voluntària als 60 anys de tot el
professorat, entre d’altres.
El cos únic de professorat de Formació Professional adscrit al subgrup
professional A1 i Nivell 26 ha de ser una de les nostres metes a curt termini,
però també la no discriminació de cap docent independentment del seu estatus
administratiu, igual treball igual retribució. En aquest moment, el professorat
d’FP està disseminat en més de 7 cossos docents i d’altres figures assimilades,
la qual cosa fa molt difícil una veritable mobilitat laboral de professorat.
Ara bé, hem de seguit lluitant perquè la funció docent a l’FP no s’externalitzi i
que les noves figures de personal col·laborador d’FP no acabin suplantant la
figura del funcionari docent.
```
1550

1555

1560

1565

1570

1575

1580


```
Novembre de 2024
```
```
La governança de la Formació Professional
Fa anys que estem denunciant la voràgine privatitzadora de l’educació pública
catalana, emanada de la LEC i que la Llei 10/2015, de 19 de juny, de Formació
i Qualificacions Professionals de Catalunya està materialitzant en l’FP, i com a
prova més evident, la reforma curricular que va experimentar Catalunya l’any
2020 i que ara reforça i augmenta la nova llei d’FP espanyola. I en aquesta
línia, la governança de l’FP s’ha traslladat a l’empresa privada. Actors com les
patronals PIMEC i FOMENT, o els sindicats-empresa CCOO i UGT, ara són els
que decideixen sobre la formació professional i, en aquest context de primacia,
també decideixen en solitari sobre les condicions laborals del professorat, en
haver extret fraudulentament de la Mesa Sectorial de Negociació del Personal
Docent no universitari la negociació dels drets dels treballadors i treballadores.
Des dels inicis, USTEC·STEs ha combatut la privatització de la governança de
l’FP i hem lluitat per retornar a la Mesa Sectorial la seva funció, que no és una
altra que la de negociar sobre els drets del professorat. I al mateix temps, hem
lluitat, i lluitarem fins aconseguir-ho, per formar part de l’Agència FPCat, ja que
és aquí on es decideix sobre l’FP a Catalunya, i la comunitat educativa no hi és
representada.
```
```
La regularització laboral conforme al nivell acadèmic dels nostres titulats i
titulades
USTEC·STEs és un sindicat compromès amb la societat, i la formació
professional va més enllà de les aules, l’FP és societat. La formació
professional, com la universitat, marca part de la línia de vida de la majoria de
les persones, però sabem, especialment en el cas de la formació professional,
que l’empresa, pública o privada, va en una altra direcció i pràcticament tots els
convenis col·lectius no tenen en consideració les titulacions acadèmiques de
l’FP a l’hora de classificar les seves treballadores i treballadors.
Hem d’apostar i treballar perquè les categories professionals adscrites a una
titulació acadèmica de formació professional estiguin classificades en el grup
professional adequat, tant en l’àmbit privat com a en l’àmbit públic.
```
1585

1590

1595

1600

1605

1610


```
Novembre de 2024
```
```
USTEC·STEs ha d’apostar per accentuar la lluita per la reclassificació de tot el
personal PAE del departament d’Educació.
La inclusió i el català com a eines de cohesió social
Els grans oblidats de la formació professional, el català i la inclusió, han de ser
elements fonamentals i destacats en la formació professional. Els esborranys
del nou decret 91/2024, de 14 de mar, del règim lingüístic del sistema educatiu
no universitari no preveia la seva afectació a la formació professional.
L’empresariat posava obstacles, segons el Departament, però la pressió i la
insistència d’USTEC·STEs ha fet moure fitxa als diferents actors i finalment la
llengua vehicular a l’FP preferentment serà també el català.
Més entrebancs trobem en la inclusió. El Departament es nega a parlar-ne.
Sembla que el decret 150/2017, de 17 d’octubre, de l’Atenció Educativa a
l’Alumnat en el Marc d’un Sistema Educatiu inclusiu no afecta la formació
professional, però el cert és que la resposta a la inclusió que es dóna als
estudis obligatoris pràcticament no existeix a la formació professional, quan els
problemes i la necessitat d’atenció a l’alumnat de formació professional
acostumen a ser els mateixos que quan cursaven els estudis obligatoris.
USTEC·STEs (IAC) ha d’apostar per integrar completament en la seva lluita la
qüestió de la inclusió en la formació professional pública, doncs és sens dubte
l’ensenyament on més diversitat hi ha a l’aula.
I, per altra banda, hem de continuar lluitant perquè el català sigui realment la
llengua vehicular a la formació professional i no pas una mera intenció. No
podem permetre que els drets lingüístics de l’alumnat de formació professional
siguin vulnerats. I tot això sense d’oblidar que la principal eina integradora i
cohesionadora social a Catalunya ha estat i és la nostra llengua, el català: La
vulneració d’aquest dret afectaria negativament la integració i la cohesió de
l’alumnat a l’aula i a la societat en general.
```
### 2.2.2.1.4. Educació de persones adultes

1615

1620

1625

1630

1635


```
Novembre de 2024
```
### 2.2.2.1.5. Les escoles oficials d’idiomes, un servei públic a

### l’abast de tothom

```
Des d’USTEC·STEs (IAC), sempre hem defensat que l’aprenentatge de les
segones llengües a les escoles oficials d’idiomes ha de ser un servei de
qualitat, públic i lligat a l’aprenentatge al llarg de la vida i a l’abast de tothom. La
varietat lingüística i cultural que es respira a les EOI repartides a tot el territori
català fa que siguin un lloc privilegiat de diàleg, valoració i cultiu de la diversitat.
Tal com ens explicava Carme Junyent al documental El valor de les llengües,
les EOI són un organisme públic i, per tant, també responsables d’oferir
l’aprenentatge de les llengües amenaçades, pròpies i llunyanes, i així fomentar
l’intercanvi i promoure la solidaritat entre elles.
El paper que fan les 54 escoles en l’estructura i l’oferta pública en
l’aprenentatge de les segones llengües fa, per tant, absolutament necessàries
un seguit de polítiques educatives en aquest àmbit, perquè les persones més
desfavorides econòmicament també puguin tenir accés a l’ensenyament de les
llengües a la xarxa pública. Per això, des d’USTEC·STEs hem treballat
durament, des de fa una dècada, en revertir l’encariment de les taxes i els
preus públics, i posteriorment, en l'equiparació entre ambdós.
Durant el 2024, l’USTEC·STEs (IAC)ha estat a punt d’aconseguir revertir
algunes retallades i poder equiparar els preus públics i les taxes.
L’Administració no es pot permetre discriminar part de l’alumnat ni tampoc no
ser coherent amb les polítiques emprades per promocionar les llengües
minoritzades de Catalunya, tal i com fa actualment per manca de coneixement
de les seves pròpies polítiques. Arran de la votació del dictamen presentat per
USTEC·STEs al Consell Escolar de Catalunya, l’any 2020, on es va reclamar
revertir les retallades i incorporar noves bonificacions, el Departament
d’Educació va aprovar unes noves bonificacions per promocionar
l’aprenentatge de les llengües i va establir una discriminació positiva envers les
llengües pròpies del territori: català i occità. Aquest va ser un primer pas per
continuar reclamant que les bonificacions no estiguessin només recollides als
preus públics (A1, A2, C1, C2), la qual cosa significava que un estudiant de
català no havia de pagar el doble de matrícula depenent si el curs era un A1 o
```
1640

1645

1650

1655

1660

1665

1670


```
Novembre de 2024
```
```
un B1. Els darrers anys la nostra lluita ha estat poder corregir aquest oblit de
l’Administració i incorporar les bonificacions a les taxes.
Vam iniciar trobades amb els grups parlamentaris davant la ineficàcia del
Departament en demanar-ho al Parlament, ja que la gestió de les taxes és
competència d'aquest darrer. Aquesta millora substancial semblava que es
corregiria, però malauradament, no s’ha pogut aconseguir, tot i haver fet tot el
possible per la nostra part. Vam denunciar en el seu moment que l’equiparació
era corregir una errada i que la despesa que això suposaria per Govern era
irrisòria i que no hauria d’estar supeditada a l’aprovació dels pressupostos.
Malgrat no haver-se pogut aconseguir l'objectiu, la decisió d’engegar, a la
tardor del 2023, converses amb els grups parlamentaris ha estat la millor
estratègia emprada fins ara pel grup nacional d’EOI, en el sentit que vam
posicionar les nostres reiterades reivindicacions allà on tocava. Arran de les
nostres converses al Parlament, la cap del Servei de Llengües Estrangeres i
d'Origen va tenir coneixement de les nostres reiterades reivindicacions, alhora
que vam poder presentar un dictamen al Consell Escolar de Catalunya.
D’altra banda, les retallades que s’havien de revertir a inicis d’aquest curs
escolar i que van estar comunicades a la Mesa Tècnica del febrer, també van
quedar supeditades a l’aprovació dels pressupostos, i per tant, aquestes
mesures tampoc es van poder revertir. Una de les mesures que es va anunciar
a la mesa va ser la retirada urgent de la penalització per repetició o tripitició.
Per fi, el departament d’Educació havia decidit que retiraria aquesta recàrrega
antipedagògica a partir del curs 2024-25. Ha estat la petició més reiterada per
part d’USTEC·STEs des de l’any 2014. Tot i que l’objectiu final pel qual hem de
vetllar ha de ser la gratuïtat, fins que això no sigui possible en tot el sistema
educatiu català, haurem de lluitar perquè les taxes i preus públics no siguin la
raó per la qual la ciutadania decideixi d’estudiar un determinat curs per l’elevat
cost que això suposa. Ja vam denunciar en el seu moment que la reversió
d’aquesta retallada no hauria d’haver estar condicionada als pressupostos.
Tanmateix, encara queden qüestions importants per abordar i que es van
tractar a la mesa del passat febrer de 2024, amb la intenció de millorar-les. No
hem d’oblidar que el professorat és el pilar fonamental de les EOI i que, per
```
```
170
```
1675

1680

1685

1690

1695

1700


```
Novembre de 2024
```
```
tant, cal obrir un nou escenari per abordar les següents reivindicacions que
neguitegen el col·lectiu:
-La reducció del nombre d’hores dels cursos ordinaris, de les actuals 130 a les
passades 120 orientatives, com era anys enrere, per tal que l’obligatorietat
d’arribar a aquest nombre no repercuteixi en la qualitat de l’avaluació o en
l’eliminació d’aquests cursos.
-Dotació per la correcció de les proves de C2 de català: la implantació del C2 a
moltes escoles petites ha suposat una càrrega de feina inassumible per a les
docents contractades a mitja jornada que no es pot repetir el curs vinent.
-La incorporació de noves ofertes (occità i gallec) en un futur.
Tal com ho hem relatat, les intencions expressades a la Mesa Tècnica a inicis
de l’any 2024 indicaven un nou escenari i uns compromisos que esperem que
es puguin complir amb l’actual conselleria. Continuarem la lluita fins que el
Parlament de Catalunya acordi que les bonificacions referides siguin
equivalents a les contemplades en el cas dels preus públics, i al mateix temps,
insti el Govern de Catalunya, a aplicar les dites bonificacions en tots els nivells i
idiomes del marc europeu comú de referència (MECR) que s’imparteixen a les
escoles oficials d’idiomes. I, per tant, que el Departament faci públic que les
taxes i els preus públics s’han equiparat i que la recàrrega per repetició ha
quedat anul·lada.
La USTEC seguirà lluitant perquè el departament d’Educació vetlli per la difusió
i promoció de les llengües i, en especial, de les llengües subordinades, pròpies
i alienes, al sistema públic català, amb la necessària millora de les condicions
laborals del professorat
```
### 2.2.2.1.6. Universitats

#### Les universitats com a espais de pensament crític i plural

```
Històricament, la universitat pública catalana ha estat un espai de lliure pensament i
transformació social, basant el seu model educatiu, en la investigació, el pensament
crític, progressista i actiu socialment. Ha vetllat per fomentar la formació de ciutadans
```
1705

1710

1715

1720

1725

1730


```
Novembre de 2024
```
```
compromesos i capaços de fer front als reptes d'un món cada cop més complex, amb
l’objectiu de formar persones completes, amb una visió crítica del món, consciència i
justícia social. A més, ha estat un important ascensor social. Ha permès a joves, de
diferents orígens socials, accedir a estudis superiors i millorar les seves oportunitats de
vida, alhora que ha contribuït a neutralitzar la segregació imposada per les universitats
privades, les quals restringeixen l'accés a l'educació superior exclusivament a les
classes socials afavorides.
L’ensenyament universitari públic català es caracteritza per la seva qualitat educativa,
la llibertat de càtedra del professorat i l'autonomia universitària. Els docents, altament
qualificats i compromesos amb la tasca, són un element clau en la preservació
d'aquests valors. La llibertat per investigar i ensenyar sense ingerències polítiques o
ideològiques és essencial per garantir la pluralitat d'idees i l'avenç del coneixement.
La proliferació d’entitats universitàries privades
Durant els últims anys hi ha hagut un important increment d’oferta de places a
l’ensenyament universitari privat, cosa que amenaça directament el que ha sigut un
pilar fonamental de la nostra societat democràtica; l’educació universitària pública
catalana. Aquesta proliferació d’oferta privada genera una situació de gran incertesa
entre el professorat universitari, ja que sovint s’acompanya de requisits acadèmics
d'ingrés de baixa exigència i un marcat interès mercantilitzador, la qual cosa amenaça
seriosament el model educatiu públic i el seu paper com a motor de progrés social. La
lògica mercantilista impera a moltes universitats privades, que, atretes pel negoci
lucratiu de l'educació superior, solen oferir programes d'estudi amb una exigència
acadèmica menor i un enfocament més pragmàtic i orientat al mercat laboral. Aquesta
visió rentista de l’educació posa en risc la qualitat educativa, soscavant els valors
fonamentals d’un ensenyament humanista i global.
```
#### Defensa del sistema públic català a totes les seves etapes educatives

```
L’ensenyament universitari públic, com a espai de creació de coneixement, formació
crítica i plural, està perfectament alineat amb els principis que ha defensat USTEC·STEs
(IAC) durant dècades: la dignitat laboral, l'equitat, el feminisme, la laïcitat, la llengua
catalana i un sindicalisme de classe compromès. La presència d’USTEC·STEs (IAC) a
l’etapa universitària obriria una oportunitat per aportar una nova perspectiva al
sindicalisme universitari. Com a sindicat de classe, USTEC·STEs (IAC) pot oferir una
```
1735

1740

1745

1750

1755

1760


```
Novembre de 2024
```
```
lluita més activa contra la precarització laboral, liderant la reivindicació de contractes
estables i salaris dignes. Aquesta perspectiva de classe és fonamental per a combatre
les creixents desigualtats laborals que afecten especialment els col·lectius més
vulnerables del personal universitari, com el professorat associat i el personal
investigador no permanent.
Un altre aspecte important recau sobre la perspectiva de gènere, un enfocament
sindical feminista és clau per combatre les desigualtats de gènere que persisteixen a
les estructures universitàries. La manca de dones als càrrecs de més jerarquia
acadèmica, com les càtedres i les situacions de discriminació i assetjament, són
problemes que requereixen un suport sindical compromès amb la igualtat de gènere.
Garantir els drets laborals del professorat universitari
El professorat universitari català, malgrat el paper fonamental en la formació de futurs
professionals i de comptar amb cert prestigi i reconeixement social, pateix una realitat
laboral marcada per la precarització. Les dificultats que afronta aquest col·lectiu estan
marcades per la inseguretat laboral, patint una contínua inestabilitat i havent
d’assumir durant gran part de la seva carrera professional contractes temporals,
exercint com a personal investigador amb contractes parcials, becaris de recerca i
docents associats.
La precarització de l’ensenyament universitari públic no només afecta la qualitat de
vida dels docents, sinó que té un impacte directe en la qualitat de l'ensenyament i la
capacitat de la universitat per complir la seva funció social i la seva capacitat per
generar pensament crític i plural. La universitat ha de ser un espai on es fomenti la
reflexió, l'anàlisi profunda i la creació d'idees innovadores que desafiïn les estructures
socials establertes. No obstant això, quan els docents es troben immersos en
situacions de precarietat laboral, la seva capacitat per dedicar temps a la creació de
coneixement, a la docència de qualitat i a la investigació es veu compromesa
severament.
USTEC·STEs (IAC) ha estat una peça clau en la defensa dels drets laborals del
professorat a les etapes obligatòries i postobligatòries del sistema educatiu públic
català. No obstant això, la seva influència encara no ha arribat a un àmbit fonamental
per a la continuïtat d'aquesta tasca: les universitats públiques.
```
1765

1770

1775

1780

1785

1790


```
Novembre de 2024
```
```
En aquest sentit, la presència del sindicat a l'àmbit universitari es presenta com una
necessitat estratègica per garantir la defensa integral del sistema educatiu públic
català en totes les etapes. Unificar forces de tots els treballadors i treballadores tant
d’etapes obligatòries com postobligatòries, permetria construir una defensa
cohesionada del sistema educatiu públic des de l’escola bressol a la universitat.
```
### 2.2.2.2. Lluitem per la gestió democràtica

```
La LEC i els decrets i normes que la despleguen és el que ha propiciat els
mecanismes que fan que bona part de les places docents es proveeixin
mitjançant mecanismes arbitraris i opacs. Els perfils, les entrevistes, i tot el
repertori de fórmules que se’n deriven estan servint per instal·lar una pràctica
de gestió docent fonamentada en el que el sindicat ja va denunciar com la
cultura del dit: moltes direccions trien persones afins, més enllà de les qualitats
professionals. Les afinitats poden ser de tota mena (ideològiques,
pedagògiques o personals), tanmateix les conseqüències estan esdevenint
letals per a la cultura democràtica del centre. Des del moment que el lloc de
feina depèn de la bona o mala voluntat de les direccions, una cortina de silenci
s’està instal·lant als claustres, i el virus de la competitivitat s’inocula als
docents. Sovint, la possibilitat de saltar-se qualsevol criteri objectivable, a més,
fomenta que alguns docents facin servir dreceres per tractar d’acostar-se a
aquelles destinacions desitjades o estiguin disposats a renunciar a drets
laborals bàsics, cosa que propicia la instauració de la cultura de la submissió.
Tot plegat està generant una progressiva consolidació del model de gestió
empresarial dels centres educatius que provoca una reversió de la cultura
democràtica que, amb molt d’esforç, molts claustres van instaurar a partir de la
Transició i de la restauració democràtica. Nosaltres, com a sindicat que
defensa la democràcia com a principi rector del sistema educatiu, considera
que l’escola és un espai de formació de la ciutadania en valors democràtics. I
això no és possible fer-ho si l’estructura i la praxi quotidiana dels centres no ho
reflecteix. És per això que defensem l’erradicació d’aquestes pràctiques
privatitzadores i jeràrquiques provinents de la LEC, i reivindiquem claustres
democràtics, actius i deliberatius. I aquests només seran possibles si hi ha un
```
1795

1800

1805

1810

1815

1820

1825


```
Novembre de 2024
```
```
professorat independent, destinat el centre mitjançant sistemes transparents,
en funció de mèrits, capacitats objectivables, i en base a l’especialitat. Això
implica la prohibició explícita d’entrevistes, que són un niu de discriminació per
edat, sexe, aspecte o ideologia.
També reivindiquem un professorat actiu, proactiu. Això implica que, com a
proposta, promoure la rotació de responsabilitats en els centres, també pel que
fa a l’exercici de càrrecs directius, a fi d’implicar tot el claustre en la gestió
quotidiana dels afers educatius del centre. Caldria impulsar una formació
obligatòria per a poder exercir tasques de direcció en què la cultura
democràtica i el respecte a la diversitat i els drets laborals siguin haurien de ser
eixos bàsics del mandat. Cal lluitar perquè les direccions tornin a esdevenir
representants dels claustres davant de l’Administració i evitar allò que la
involutiva LEC ha propiciat: representants de la patronal als centres educatius i
encarregats de dur a terme la privatització econòmica i organitzativa que mana
el departament d’Educació.
Cal substituir la cultura de la submissió, per la cultura de l’autogestió. Si
entenem l’educació com a mecanisme per transformar la societat en una
direcció més justa, igualitària, en llibertat, hem de començar per conduir
l’escola i l’institut com a una comunitat virtuosa, regida per valors democràtics. I
per això caldrà continuar lluitant contra la LEC i promoure marcs legals en la
direcció que apuntaven els valors de la ILP d’Educació.
```
### 2.2.2.3. Per la millora de les condicions laborals del personal

### docent i laboral

```
USTEC·STEs sempre ha defensat una educació millor per a una societat millor.
Amb major concreció, el nostre model educatiu és aquell que determinen els
nostres valors: un model públic, català, democràtic, participatiu, laic,
coeducador i integrador. Això es tradueix en l’aposta decidida per una societat
fonamentada en la llibertat, la igualtat, la fraternitat, la cohesió social, el
benestar, la seguretat econòmica, l’erradicació de la pobresa i tota
discriminació. Assolir aquests objectius requereix de determinades condicions,
```
```
185
```
1830

1835

1840

1845

1850

1855


```
Novembre de 2024
```
```
com ara que les condicions dels treballadors i treballadores siguin sòlides, i que
l’escola, que és un dels pilars del benestar social, és una institució fonamental
on s’educa la totalitat de la ciutadania, estigui en les millors condicions
possibles, sigui respectada, sòlida, i segura de si mateixa, amb capacitat
d’incidir en els valors socials compartits que tinguin la democràcia com a el seu
ecosistema natural.
El col·lectiu que representem són treballadors i treballadores. Ara bé, la seva
funció fa que tinguin unes responsabilitats socials essencials. Tota la ciutadania
del país desfila davant nostre. Això fa que estiguem sotmesos a un seguit
d’exigències que van més enllà de les laborals. És per això que hem de
treballar dur per evitar el personal educatiu que el capitalisme neoliberal pretén:
uns treballadors i treballadores submisos, competitius, incultes, sense
compromís social. Al contrari, els treballadors de l’ensenyament necessitem
reforçar el nostre compromís social.
Això implica combatre totes aquelles mesures implementades pel departament
d’Educació i que impliquen estimular la submissió a les direccions o la
competitivitat entre companys. Denunciem els decrets de direcció, d’autonomia,
i provisió i plantilles, així com les diverses martingales que s’estan imposant a
l’hora de triar el professorat, com ara les propostes generalitzades, les
entrevistes, el PDA o qualsevol altre mecanisme de selecció en el qual un
docent és triat a dit. Malgrat que l’Administració vulgui disfressar de legalitat
aquests mecanismes de l’escola concertada, que un centre triï de manera
ordinària un docent determinat, és un acte de corrupció i nepotisme.
USTEC·STEs proposa que qualsevol nomenament de professorat s’hagi de fer
de manera pública, transparent, en base a criteris objectius, i en què cap
persona singular pugui intervenir. Per això defensem la funcionarització per als
docents i la figura de fix per al personal laboral, així com la convocatòria anual
de concursos de trasllats, amb tota l’oferta de vacants. Podem entendre, i
estem d’acord, que les plantilles dels centres educatius siguin el màxim
d’estables possibles, i estem disposats a negociar solucions amb
l’Administració per tal que així sigui. Ara bé, el que no es pot acceptar és que
l’escola pública acabi triant el professorat com a la privada. Això és, ras i curt,
```
1860

1865

1870

1875

1880

1885


```
Novembre de 2024
```
```
una política més de privatització i una manera de legalitzar pràctiques corruptes
i nepotismes.
Pel que fa a la formació inicial del professorat, creiem que hi ha molta feina a
fer. Pel que fa a infantil i primària, el fet que s’hagi passat d’una diplomatura de
tres anys a un grau, de quatre, no ha servit la qualitat dels estudis
desenvolupats, i en molts casos, com ara el sistema de mencions o la pèrdua
de versatilitat en les especialitats, s’ha deteriorat greument. A més a més, i
enllaçant amb la política de retallades i les taxes més elevades de l’Estat, i una
de les més elevades d’Europa, fa que els estudis s’hagin encarit
exponencialment.
USTEC·STEs (IAC) planteja que cal replantejar els estudis de magisteri. Els
docents amb anys d’experiència, i també entitats de prestigi compromeses amb
l’ensenyament, hauríem de poder participar en el redisseny dels estudis de
magisteri. Caldria incrementar el pes de les humanitats per tal que els i les
mestres siguin persones cultes i de referència per a la seva comunitat
educativa, alhora que estimuli la seva capacitat de pensament crític. D’altra
banda, i a fi de dignificar les pràctiques dels estudiants, caldria recuperar el fet
que aquestes siguin remunerades. Pel que fa als mentors de les mateixes
pràctiques, docents en exercici, amb una trajectòria sòlida, haurien de ser
compensats en horari lectiu per desenvolupar seriosament la seva feina. Per
corregir la desconnexió entre universitat i realitat educativa, cal promoure que
el professorat de primària pugui exercir com a professor associat a les facultats
d’educació, com de fet apareix a la pròpia LEC (en una de les escasses coses
positives, gràcies a una esmena d’USTEC·STEs). Per descomptat, els estudis
de magisteri, com la totalitat dels estudis universitaris, d’acord amb la ILP,
haurien de ser gratuïts.
```
1890

1895

1900

1905

1910


```
Novembre de 2024
```
```
Pel que fa als estudis universitaris per a formar docents de secundària, al llarg
dels darrers anys, hem pogut constatat com el màster de capacitació
pedagògica també es caracteritza per un pèssim disseny i qualitat, una
desconnexió de la realitat, unes pràctiques discutibles, i un preu astronòmic.
Tot plegat fa que hi comenci a haver dificultats de trobar professorat d’algunes
especialitats. Per tot això, considerem que cal que per exercir com a docent,
s’introdueixin en els propis graus, aquelles matèries teòriques necessàries, i
que les pràctiques tornin a ser remunerades, amb un sistema de mentoratge
com el proposat per a la primària. Consegüentment, apostem per eliminar el
màster. També considerem que cal potenciar que molts docents de secundària
puguin fer també de professors associats a la universitat.
És important recuperar el valor dels coneixements a l’ensenyament, i això
passa perquè el professorat recuperi una formació sòlida, científica i
humanística. En aquest sentit estem en contra del Pla de Bolonya que, seguint
les directrius del neoliberalisme i l’OCDE escurcen els continguts dels estudis.
Cal dir-ho obertament, ens mostrem obertament contraris al 3+2.
Quant a l’accés a la professió docent, i tenint en compte que acabem de
superar un procés d’estabilització massiu (sustentat en la llei 20/2021, de 28 de
desembre, de Mesures Urgents per a la Reducció de la Temporalitat en
l’Ocupació Pública) que encara no ha donat resposta completa a la
temporalitat, tal com veurem al punt 3.3.4.4, defensem un accés diferenciat, a
través d’un concurs de mèrits, per al personal interí no estabilitzat. Així mateix,
ens cal aconseguir un pacte d’estabilitat com a mesura de protecció laboral
transitòria per als esmentats treballadors i treballadores, mentrestant no puguin
esdevenir funcionaris. Alhora, entenent que el sistema general d’accés a la
professió és l’oposició, en defensem la revisió perquè esdevingui objectiu. Les
mateixes mesures serien d’aplicació al personal laboral temporal.
```
1915

1920

1925

1930

1935

1940


```
Novembre de 2024
```
```
De manera íntimament relacionada amb l’estabilització, un dels drets
irrenunciables és el de la mobilitat, tant geogràfica com funcional, del
professorat i personal laboral, que a més a més, va lligat a una altre dret, el de
la conciliació de la vida laboral i familiar. Sense el dret a la mobilitat geogràfica
no es pot exercir el dret a la conciliació. A continuació, abordem la situació
específica del personal docent i laboral:
Quant al personal docent, en els darrers anys, amb els mecanismes establerts
per l’Administració per possibilitar els nomenaments a dit, s’estan trencant els
principis d’igualtat i transparència, i estant impedint a aquelles persones amb
menor capital social, obtenir una destinació desitjada. Ara, després dels
processos d’estabilització massiva, aquest assumpte agafarà encara major
dimensió. Per això ens caldrà vetllar que totes les places vacants surtin al
pròxim concurs de trasllats, arribant, si cal, fins a la via judicial.
El personal laboral, després de molts anys sense convocatòries d'oposicions,
s’ha vist privat el dret a la mobilitat. Finalment i a partir dels processos
d'estabilització, recobra aquest dret amb la convocatòria extraordinària, prevista
per a final d'any, d'un concurs de trasllats que ha de garantir la mobilitat i
l'obtenció d'una plaça definitiva a tot el personal laboral fix, atès que el sindicat
ha obtingut el compromís de l'Administració que s'oferiran totes les places.
Continuarem exigint al Departament que desplegui anualment els actes
d'adjudicació de les noves vacants per tal que el personal temporal pugui optar
a un canvi de lloc de treball, encara que no tingui la condició de personal
laboral fix. Aquesta modalitat d'adjudicació és una millora assolida en el Comitè
Intercentres, des de fa pocs anys, gràcies a la pressió de la USTEC.
Pel que fa a la jornada laboral dels docents i del personal laboral, a la pràctica
és molt difícil de calcular. Tot i que teòricament és de 37,5 hores, la dedicació
real és molt més elevada, especialment en moments com les avaluacions, o
amb la tendència de molts a millorar professionalment en base a la formació
continuada. És per això que ens cal posicionar fermament la jornada laboral de
35 hores, en concurrència amb altres agents socials i cívics.
```
1945

1950

1955

1960

1965

1970


```
Novembre de 2024
```
```
Una de les queixes docents més recurrents al respecte és la irrellevància de
moltes de les tasques associades a la docència. En els darrers anys,
incomprensibles tasques burocràtiques o la inconsistència dels aplicatius
informàtics del Departament ha fet perdre literalment el temps a desenes de
milers de professionals. Els processos d’avaluació i els sistemes d’indicadors
generen ingents esforços de qüestionable utilitat. La innovació educativa sovint
és una excusa per promoure una dedicació més enllà del raonable. En canvi,
quant al personal laboral, un dels abusos més grans que pateix és la
permanència al lloc de treball durant el mes de juliol, quan hauria de ser un
mes per a la formació.
USTEC·STEs es regeix per principis i valors que són a les antípodes del que
acabem de descriure. Som conscients que l’educació és un dels pilars de
qualsevol societat democràtica, i que per tant, el nivell de compromís i
implicació dels docents i del personal laboral ha de ser proporcional a la
transcendència del sector. Ara bé, precisament perquè som partidaris d’una
societat justa i democràtica, on el benestar sigui un dret universal, entenem que
cal aplicar el principi de “repartir el treball i la riquesa”. La dedicació superlativa
del professorat i de la resta de personal educatiu es fa seguint una lògica de
productivitat capitalista. Per tant, és molt poc ètic que els treballadors de
l’ensenyament dediquin més temps del que és raonable, mentre que hi hagi
altres que no tenen feina. Cal reduir les hores de dedicació a l’escola, no
només per qüestions de justícia elemental, sinó perquè el temps sigui més
qualitatiu. Això implica erradicar de l’escola les tasques burocràtiques
absurdes, reduir el nombre d’hores lectives per millorar la preparació de les
classes, el seguiment dels alumnes i l’atenció a les famílies i la coordinació i
reflexió col·lectiva en els claustres. Menys hores lectives per fer-les millor.
Menys hores de permanència en els centres, per exercir la necessària tasca de
la reflexió individual i col·lectiva, alhora que per millorar una conciliació que en
els darrers anys s’ha deteriorat. D’aquí la necessitat, tal com ja hem dit, de la
jornada laboral de 35 hores.
```
```
200
```
1975

1980

1985

1990

1995

2000


```
Novembre de 2024
```
```
Quant a les retribucions del personal que representem com a sindicat, cal dir
que ens caldrà defensar, en aquesta nova etapa que encetem, la recuperació
del poder adquisitiu arrabassat, tal com s’exposa més endavant en els objectius
d’acció sindical (punt 3.2.4.5.1).
I finalment, no hem d’oblidar un dels temes cabdals de la nostra professió, la
nostra jubilació. Com a USTEC·STEs hem d’apostar per estendre la jubilació
voluntària als 60 anys a tot el col·lectiu de treballadors i treballadores de
l’ensenyament públic de Catalunya amb atenció directa a l’alumnat.
En aquest moment, el professorat que pertany al règim especial de la Seguretat
Social de Classes Passives pot jubilar-se voluntàriament als 60 anys, mentre
que la gran majoria del companys i companyes, els quals han superat els
diferents procediments selectius a partir de l’any 2011, i que, per tant pertanyen
al règim general de la Seguretat Social s’han de jubilar, amb caràcter general,
als 67 anys d’edat. El mateix passa amb els treballadors i treballadores del
Personal d’Atenció a l’Alumnat del Departament d’Educació. Una situació,
incongruent, discriminatòria, injusta, i de difícil justificació i menys en un
moment en què el govern central ha obert la porta a la jubilació als 62 anys per
a treballadors i treballadores de risc, és a dir, persones que desenvolupin
activitats en les que es pugui acreditar una major penositat per l’edat i
evidentment, la tasca docent compleix amb aquest condicionant.
Per tant, tot i que és un tema tabú en tots els àmbits, de vegades per por a
empitjorar el que ja tenim, altres vegades per ignorància o bé perquè “encara
em queda molt”, hem de treballar de valent perquè el Govern de l’Estat activi
tots els mecanismes necessaris per fer possible la jubilació voluntària de tots
els docents públics als 60 anys i, al mateix temps, permeti a la resta d’entitats
públiques amb competències educatives, com el cas del Departament
d’educació, habilitar la possibilitat que el personal PAE pugui optar també a la
jubilació voluntària a la mateixa edat que els docents, la qual no ha de ser una
altra que als 60 anys d’edat.
```
2005

2010

2015

2020

2025


```
Novembre de 2024
```
```
I això vols dir, que no hem de caure en el parany a què sindicats-empresa, com
UGT i CCOO, volen abocar a tots els treballadors i treballadores públics amb el
desenvolupament generalitzat de la jubilació parcial, qüestió que aquestes
entitats ja van pactar amb el govern espanyol ara fa tres anys, que suposaria
acceptar un sistema de jubilació propi del món empresarial i que s’allunya
descaradament de la realitat del món educatiu.
```
### 2.2.2.4. Jornada lectiva

```
La jornada lectiva, tant a primària com a secundària, tradicionalment ha estat
una qüestió controvertida. Hi juguen, més que interessos, visions incompatibles
sobre el paper de l’ús del temps dels alumnes, famílies i professorat, i hi pesa
una tradició d’horaris perllongats, tant a l’escola com en l’àmbit laboral, poc
racionals. Tanmateix, hi ha algunes dades objectives. A Catalunya, a
l’ensenyament públic, es fan 875 hores anuals de classe per a infantil i primària
(respecte a la mitjana europea de 746 ) i de 1.050 a la secundària (respecte a
les 897 UE). Pel que fa a l’ensenyament primari, si comptem el temps de
confinament escolar, és a dir, des de l’inici fins al final de l’activitat lectiva
oficial, comprès el temps del migdia, en el cas català trobem 7,5 hores (de 9 a
16.30h)respecte a les 6 hores de mitjana europea.
Tot plegat ha generat un debat que ha anat evolucionant en el temps. Pel que
fa a l’Estat, la jornada compactada s’ha anat estenent a diverses comunitats
autònomes. Des de 1990, amb la implantació a les Canàries, a 13 de les 17
comunitats, representa més de la meitat d’escoles. A hores d’ara, malgrat
algunes polèmiques, cap Administració s’ha fet enrere respecte al model, sinó
que més aviat aquelles que ho veien amb reserves, com el País Valencià,
s’estan obrint a aquesta possibilitat. Pel que fa al continent, hi ha un panorama
divers i dividit meitat per meitat en l’opció per partida i compactada. Ara bé,
només una ínfima minoria d’estats que opten per partir la jornada lectiva
perllonguen les classes més enllà de les 15.30h. De fet, a la UE, la mitjana
d’inici i acabament de les activitats lectives es troba entre les 8.30 i les 14.30
hores.
```
2030

2035

2040

2045

2050

2055


```
Novembre de 2024
```
```
A Catalunya, segons dades del Departament poc més d’un parell de dotzenes
de centres públics de primària fan jornada compactada, a títol experimental, i
en el marc d’un pla pilot pendent d’ésser avaluat. Malgrat tenir un valoració
positiva, reflectida en un informe intern d’Inspecció, es veu abocada a la
renovació curs rere curs a l’ordre del calendari. Tanmateix, i a diferència del
que succeïa fa un parell de dècades, la demanda d’establir una jornada en què
es concentri l’activitat lectiva al matí i es traslladi a partir de migdia i la tarda els
serveis de menjador i d’activitats extraescolars no prové dels docents, sinó
principalment de les famílies. Aquest és un fet paradoxal, tenint en compte que
la principal crítica i hostilitat contra la modalitat d’escola compactada provenia
d’unes associacions de famílies, potser cada vegada més polititzades i menys
vinculades a les AMPA que afirmen representar.
En l’actualitat es constaten mutacions en les maneres d’entendre les relacions
familiars i la conciliació. En un model laboral cada vegada més fragmentat i
precaritzat, i en una societat creixentment diversa, assistim a processos pels
quals es busca una relació més estreta entre pares i fills. L’antic model, més o
menys homogeni i segons el qual ambdós membres d’una família nuclear
tenien o aspiraven a jornades perllongades que obligaven a tenir els fills
controlats en la institució escolar i altres activitats el màxim de temps possible,
està deixant pas a una diversitat de models, relacions, jornades, punts i valls
d’activitat, o proliferació de jornades laborals reduïdes (voluntàries o no) en què
es busca major convivència quotidiana amb els fills. També es torna a posar en
valor aspectes com una alimentació més acurada, un entorn més domèstic i
una relació amb infants i adolescents més estreta, que sovint l’escola, per la
seva naturalesa institucional, no està en disposició d’oferir.
És per això que sovint modificar la jornada a fi de concentrar l’activitat lectiva,
obligatòria per als alumnes, és contemplat com a oportunitat per bona part de
les famílies que volen i poden conciliar, i també per a molts alumnes que
prefereixen passar més temps en família, en un entorn més protegit i personal,
o que també prefereixen alternar l’ambient de l’escola amb altres activitats
extraescolars allunyades del seu entorn educatiu pròxim.
```
2060

2065

2070

2075

2080

2085

2090


```
Novembre de 2024
```
```
Des d’un punt de vista educatiu, no hi ha cap estudi ni recerca acadèmica fiable
ni concloent que determini que un model de jornada, des de la perspectiva dels
resultats educatius, sigui superior. El Departament, d’altra banda, no ha
publicat les seves conclusions en l’avaluació que, afirma, està realitzant en els
centres del pla pilot. Tanmateix, el que sí que és constatable és una reducció
de l’absentisme, conflictivitat i fatiga, especialment a les tardes. Diverses
recerques, i una investigació elaborada des del propi sindicat (referit a la
secundària) així ho certifica.
Pel que fa precisament a la secundària, a finals del curs 2011-2012, el
Departament va obrir la porta a modificacions horàries, que comportava a la
pràctica, la possibilitat de concentrar la jornada lectiva en sessions de matí per
a l’ESO. Malgrat que els condicionants eren molts i estrictes, el curs 2012-
2013, prop del 69% dels centres s’hi van acollir. Els cursos posteriors aquesta
xifra s’ha incrementat fins al punt que aquells centres que avui mantenen el
model de tenir tres tardes lectives setmanals representen una xifra molt
minoritària. Cal recordar, tanmateix, que aquesta mesura fou aplicada en un
context de retallades molt dures, i que les motivacions de l’Administració tenen
a veure amb l’estalvi econòmic que podia implicar el canvi. Tot i així, la mesura
fou ben acollida pels docents. En l’esmentat estudi elaborat pel sindicat, el
professorat valorà la mesura amb un 4,52 (en una escala en què 1 representa
“molt negativament”, i 5, “molt positivament”). L’estudi, a més, constatava que
la modalitat d’horari lectiu compactat suposava que, amb la mateixa càrrega de
treball, la fatiga del professorat i la de l’alumnat s’havia reduït de manera
significativa. També es registrava la reducció de la conflictivitat de baixa
intensitat o l’absentisme.
En canvi, la modalitat de la compactada no semblava comportar ni una millora
ni un empitjorament dels resultats acadèmics o els hàbits d’estudi. Allà on hi
havia un acord pràcticament unànime és amb la conformitat respecte al model
horari compactat. El 95% dels docents de secundària, és a dir, 19 de cada 20,
són partidaris de concentrar l’horari lectiu.
És evident que, a banda dels aspectes pròpiament educatius i professionals,
existeixen altres factors de caràcter més social. Un dels temors que s’havien
```
2095

2100

2105

2110

2115

2120


```
Novembre de 2024
```
```
expressat en el si del sindicat sobre aquesta qüestió era que la persistència de
la jornada continuada a la xarxa concertada podria haver implicat una fugida de
les famílies dels centres públics. A partir de l’experiència de la implantació en la
secundària, això no ha succeït. Tampoc s’ha incrementat la conflictivitat fora del
centre a les tardes, com registren les dades i testimonis de les regidories de
seguretat dels diversos ajuntaments.
Tot i això, és obvi que per tal que la modalitat d’escola compactada pugui
implementar-se, és necessari que ningú, cap alumne, o cap família, en pugui
sortir perjudicat. En l’actualitat, si pensem en l’ensenyament d’infantil i primària,
trobem un horari en què hi ha, per norma, dues hores i mitja d’horari no lectiu
on alguns alumnes poden anar al menjador o realitzar activitats extraescolars o
ser vigilats per monitors contractats (per contra, altres famílies opten per
emportar-se els estudiants a casa). Aquests serveis, lamentablement, s’han de
pagar a uns preus sovint difícils de sufragar per a moltes famílies, fet al qual
s’afegeix una política de beques insuficient o poc raonable. La modalitat de
compactada, simplement trasllada aquest tram de dues hores i mitja més enllà
de les dues del migdia. A la pràctica, les famílies que tradicionalment deixaven
els seus infants a les 9 (i en alguns casos a l’acolliment matinal, a les 8) i els
venien a recollir a les 16.30, amb la modalitat de la compactada, podran seguint
fent-ho. Per contra, aquelles famílies que tenen possibilitat de conciliar, poden
passar més temps amb els seus fills. En altres termes, la jornada compactada
beneficia a uns sense perjudicar a la resta. És, per tant, una solució racional i
intel·ligent que permet gestionar millor el temps a algunes famílies, i que
compta amb el suport de bona part de la professió docent.
La qüestió central, i això és un dels punts defensats tradicionalment per
USTEC·STEs, consisteix a assolir una gratuïtat universal dels menjadors
escolars i una oferta variada i de qualitat d’activitats extraescolars per a
aquelles famílies que les vulguin o necessitin, una oferta generosa organitzada
per institucions públiques, gestionades de manera directa, que esdevinguin un
jaciment d’ocupació pública i de qualitat, i gratuïtes per a la ciutadania en el
sentit que és la gratuïtat la que assegura la universalitat, i que pot servir per
cohesionar comunitats locals i educatives.
```
```
215
```
2125

2130

2135

2140

2145

2150


```
Novembre de 2024
```
```
Entenem que la qüestió del model de jornada i dels horaris educatius reglats
han de ser fruit d’un debat en què calgui que la comunitat educativa (això és,
alumnes, famílies, docents) busquin un acord. Que aquest acord, fins i tot en la
línia del que es debat en el si de la Comissió per a la Racionalització dels
Horaris, pugui implicar una reducció del temps no lectiu dels migdies, i que això
permeti avançar l’hora de sortida dels alumnes, sense que això pugui
comportar un prejudici per a les famílies, i que també sigui percebut com una
millora per als docents.
A banda de tot això, socialment es comença a discutir la importància de reduir
el temps de treball. De fet, a diverses comunitats autonomies han implementat
un horari màxim setmanal per als treballadors públics de 35 hores. I dins dels
moviments socials i sindicals, comença a aparèixer amb força la necessitat de
reduir la jornada a 32 hores (la setmana de quatre dies) o 30 hores setmanals.
Des del nostre sindicat tenim clar que aquesta possibilitat és una forma de
millorar les condicions laborals dels treballadors i un pilar de benestar individual
i col·lectiu.
```
### 2.2.2.5. Avaluació del professorat vs. desenvolupament

### professional docent

```
En contraposició al model d’avaluació del professorat que el departament
d’Educació ha anat implantant al sistema educatiu (vegeu punt 1.2.3),
USTEC·STEs proposa el Desenvolupament Professional Docent, partint de la
base que la promoció professional del professorat, a banda de ser un dret
laboral i una obligació per a les administracions contractants, és un instrument
de primera categoria per a la qualitat del sistema educatiu. Prenem com a eix
vertebrador la formació durant tota la vida laboral com a eina de promoció i de
millora de la qualitat educativa, des de l’accés a la funció pública docent fins a
la jubilació. L’Administració educativa competent hauria de planificar i oferir,
d’acord amb la part social, un cartipàs complet de formació ajustada a les
necessitats professionals docents i més enllà encara.
```
2155

2160

2165

2170

2175

2180


```
Novembre de 2024
```
```
Entenem que el Desenvolupament Professional Docent hauria de començar
abans d’accedir a la funció pública docent, amb itineraris de formació
pedagògica per als estudiants de graus universitaris d’especialitats no
destinades a la docència que vulguin dedicar-se a ensenyar, amb la
consegüent eliminació del màster de secundària. Aquesta mesura asseguraria
una orientació primerenca per als i les futures docents, alhora que actuaria com
a mecanisme de captació personal per al sistema educatiu públic.
En la línia apuntada al paràgraf anterior, per al personal ja incorporat a la
docència, caldria que les administracions educatives garantissin formació
gratuïta, suficient, de qualitat i en horari laboral, per a donar resposta a les
necessitats formatives dels claustres, una proposta que, d’altra banda, USTEC
sempre ha defensat com a alternativa als perfils professionals impulsats per la
LEC.
Així mateix, defensem que l’oferta global de formació hauria d’incloure també
accés a estudis universitaris diferents als de l’especialitat docent, possibilitat
docència a la universitat, llicències d’estudis remunerades, accés a estudis
d’idiomes i de règim especial, etc.
Evidentment, convé no perdre de vista que la proposta esmentada s’ha de
circumscriure de manera inequívoca en escenaris polítics de negociació
col·lectiva útil que garanteixin per part de l’Administració, contràriament al que
passa ara, un exercici de la professió docent remunerat segons el cost de la
vida i en les adequades condicions de salut laboral.
Finalment, USTEC·STEs també proposa que els docents puguin participar de
l’avaluació de les polítiques públiques d’educació. Al cap i a la fi, l’administració
és l’única baula del sistema educatiu que mai no és avaluada, i que avui, bona
part dels problemes educatius tenen precisament molt a veure amb la
inconsistència de les propostes de canvis, la incompetència dels responsables
polítics, i l’absència de mecanismes de control de les decisions preses des de
l’administració.
Per tot el que s’ha exposat anteriorment, defensem el nostre model de
Desenvolupament Professional Docent (vegeu punt 1.2.2
```
2185

2190

2195

2200

2205

2210


```
Novembre de 2024
```
### 2.2.2.6. Model lingüístic

```
És ben conegut el posicionament mantingut per USTEC·STEs respecte al
català com a llengua d’ús i d’aprenentatge en tots els nivells del nostre sistema
educatiu. Des del primer moment, hem defensat una escola pública i nacional,
al servei de la igualtat d’oportunitats i la cohesió social. La recuperació del
català com a llengua pròpia de l’escola no ha estat mai un reconeixement als
drets d’una part de la nostra societat, sinó de la totalitat del seu conjunt, fos
quina fos la procedència dels parlants i fos quina fos la seva llengua familiar.
Des de fa 35 anys, la nostra escola ha basat el consens social per la llengua en
garantir les plenes competències lingüístiques, necessàries per viure en una
societat complexa i diversa com la nostra. La no segregació per motius de
llengua d’origen familiar, l’aplicació d’un model de conjunció lingüística on la
llengua minoritzada és la llengua vehicular i d’aprenentatge, i els programes
d’immersió lingüística garanteixen l’accés a la llengua catalana entre els
sectors de població on és més absent és. Això implica un compromís en el
treball per la convivència, la cohesió social i la igualtat d’oportunitats
Aquest consens per la llengua, generat a través de reivindicacions ciutadanes
en poblacions i barris que el franquisme havia volgut convertir en guetos no
integrats a la societat catalana, es va estendre a tot el territori, unificant el
nostre sistema educatiu. És un consens que encara avui és plenament viu,
malgrat els atacs soferts des dels governs harmonitzadors i centralistes
espanyols (el darrer embat, la LOMCE) i actualment, malgrat l’acció judicial
promoguda per minories militants contra el català. Aquesta intrusió de l’aparell
judicial a la nostra escola ha trobat suport en el canvi de doctrina del Tribunal
Constitucional des de l’any 2010 i ha aconseguit alguna victòria pírrica amb
sentències del TSJC que imposen un arbitrari 25% del currículum escolar en
llengua castellana en els grups-classe de les famílies demandants. Els
problemes que causen aquestes sentències a les escoles afectades poden ser
importants des de l’ordre pedagògic, funcional i, sobretot, convivencial.
Aquestes sentències han recaigut tant al damunt centres públics com
concertats, sense importar l’efecte ocasionat dins del grup classe, i han obligat
tot l’alumnat d’aquell grup a canviar de llengua vehicular, cosa que ha generat
```
2215

2220

2225

2230

2235

2240

2245


```
Novembre de 2024
```
```
en alguns casos resistències per part de les famílies que volien per als seus fills
l’escolarització en català
El departament d’Educació, a més a més, no ha fet l’acompanyament
necessari a aquests centres, més enllà de les al·legacions d’ordre jurídic fins
que hi ha hagut sentència en ferm i recomanant, llavors, el seu compliment i el
“no fer soroll”. És a dir, el Departament ha fet recaure en centres i ensenyants
tota la responsabilitat d’aplicar la norma dictada, sense mantenir en cap cas
una defensa ferma dels principis lingüístics d’immersió vigents en el nostre
sistema educatiu.
Com a sindicat, hem assistit a primera fila en tot aquest procés i som testimonis
que l’escola catalana en llengua i continguts, és una realitat feta des de les
aules i un patrimoni pedagògic de mestres i professorat, per això la defensem,
amb la plena convicció que estem lluitant per una escola de tothom, garantia de
drets i d’igualtat d’oportunitats.
Malgrat la introducció de pràctiques plurilingüistes sovint encaminades a
desmuntar l’actual sistema d’immersió (i l’aplicació de la LOMCE n‘és un bon
exemple), des del nostre sindicat creiem que els reptes del moment passen per
una escola on el català sigui la llengua comuna en entorns molt multilingües i
on el fet nacional català s’incorpori com una nova capa d’identitat col·lectiva,
engruixint les diverses identitats d’origen.
Internament, com a sindicat, hem consolidat i ampliat la comissió lingüística,
amb membres de tots els territoris, elaborem propostes i línies d’actuació per a
l’acció sindical i mantenim lligams amb els entorns culturals, acadèmics i
professionals implicats amb la llengua catalana. Creiem també que caldria
redefinir el rang que ha de tenir la Comissió Lingüística dins l’estructura del
sindicat, per tal de fer més influents i incisius els seus treballs.
La nostra actuació externa passa, en bona part, per la presència en les
diferents instàncies de treball on participem, que són:
```
### 1. Protocol d’acció conjunta dels tres sindicats majoritaris a l’escola pública

```
del País Valencià, les Illes i Catalunya. Des de fa anys, els tres sindicats:
STEPV, STEi i USTEC·STEs (IAC) mantenim una gran coordinació en
```
2250

2255

2260

2265

2270

2275


```
Novembre de 2024
```
```
la defensa de la nostra llengua comuna. Hem celebrat reunions
periòdiques, hem editat publicacions i ens hem manifestat públicament
en totes les ocasions requerides. En les diferents instàncies unitàries on
som presents, som el referent sindical del moviment en defensa de la
llengua catalana.
```
### 2. Plataforma d’entitats educatives SomEscola, des dels seus inicis, de les

```
xarxes públiques i privades concertades, de l’educació formal i la del
lleure, entitats culturals i de defensa de la llengua, associacions
professionals, d’escriptors, etc. Somescola s’ha anat consolidant com un
referent en els centres educatius, en els mitjans de comunicació i també
en la interlocució amb l’administració educativa i les organitzacions
polítiques. Centrada en el seguiment de l’acció judicial contra la
immersió lingüística, va ser molt bel·ligerant contra la LOMCE i els atacs
del Govern espanyol contra l’escola catalana. Va aconseguir un gran èxit
de mobilització el juny de 2014 amb la concentració al passeig Lluís
Companys de Barcelona.
```
### 3. Enllaçats per la Llengua, plataforma dels Països Catalans on els tres

```
sindicats, STEPV, STEi i USTEC·STEs , treballem al costat d’altres
entitats d’àmbit territorial de tota la comunitat lingüística catalana. Va
néixer al voltant de les lluites contra el TIL a les Illes Balears i en va
assumir el lema i les simbologies. A més de realitzar campanyes i
trobades de tipus més local, es reuneix i participa cada any a Castelló de
la Plana, dins dels actes al voltant de l’aniversari de les Normes de
Castelló i en les quals nosaltres hi som presents.
```
### 4. FOLC, Federació Entitats per la Llengua Catalana, de caràcter global de

```
Països Catalans, amb la presència dels tres sindicats enllaçats per la
llengua (STEPV, STEi i USTEC·STEs). Reuneix també entitats i grups
d’acció per la llengua, produeix material de difusió, com l’exposició que
USTEC·STEs ha fet córrer per diversos territoris a partir de les
Jornades de Sitges de gener de 2017. Per la seva composició
organitzativa té capacitat d’intervenir en els debats acadèmics i en la
```
```
230
```
2280

2285

2290

2295

2300

2305


```
Novembre de 2024
```
```
creació d’opinió pública sobre diferents aspectes de la nostra realitat
lingüística.
```
### 5. Trobades conjuntes amb altres sindicats afins arreu de l’estat espanyol

```
en defensa de les llengües minoritzades i definint la nostra posició en
contra dels intents d’introducció en tots els territoris amb llengua pròpia
de pràctiques plurilingüistes que comporten la minorització i
arraconament de les diverses llengües a cada territori.
Com a reptes de futur, USTEC·STEs entenem que en cap moment hem de
deixar de lluitar per la llengua i el sistema d’immersió lingüística si volem seguir
essent a nivell sindical un clar referent educatiu en la lluita per una escola
catalana i en català que continuï essent model d’integració i cohesió social.
Hem de seguir presents en les instàncies unitàries que treballen en l’àmbit
lingüístic i de política lingüística, alhora que hem de seguir treballant
conjuntament amb altres sindicats i associacions, especialment en l’àmbit dels
territoris de parla catalana, en la defensa del model lingüístic vigent i de les
seves possibles actualitzacions.
Hem de fixar clarament, com ja hem fet en les Jornades de Sitges del 2017, el
nostre posicionament davant polítiques invasives en forma de programes
plurilingües que comportin segregació per raons de llengua, marginació i/o
minorització de llengües pròpies i a la llarga substitució d’aquestes per una
llengua dominant i/o una tercera llengua.
Davant la passivitat o deixadesa del departament d’Educació, en ocasió dels
intents de judicialització haguts fins ara i els que en un futur es puguin produir,
haurem de posicionar-nos i denunciar sense embuts aquesta tebior institucional
que contradiu les seves pròpies manifestacions públiques i normativa, que fa
recaure el pes de les sancions damunt els centres i els docents. Caldrà fer
també l’acompanyament com a sindicat dels centres i treballadors públics
afectats i, si cal, personant-nos judicialment.
```
2310

2315

2320

2325

2330

2335


```
Novembre de 2024
```
### 2.2.2.7. Educació feminista. Impuls a la coeducació

```
Des dels nostres orígens, USTEC·STEs considera la coeducació com un dels
seus pilars bàsics, eina imprescindible per a l’erradicació del sexisme i de la
discriminació de gènere. Malauradament, les polítiques educatives vigents,
malgrat la retòrica benintencionada, segueixen, a la pràctica, sense apostar per
aquest model de manera decidida.
La realitat actual és la d’una societat on molts dels guanys que havíem cregut
assolir són en discussió o en procés d’involució. Dia rere dia, es registren
intolerables casos de violència masclista, assistim a la persistència i l’expansió
de la discriminació, l’assetjament i el bullying als centres educatius, i on les
dones assassinades resulten un fenomen quotidià. En l’evolució política i social
dels darrers anys, assistim a l’expansió d’una LGTBIQ+fòbia que té el seu
origen en el mateix sistema patriarcal, que pretén perpetuar i jerarquitzar els
rols de gènere.
De manera contraposada a la realitat anterior, l’activitat legislativa de les
administracions, podríem pensar que els valors de la igualtat de gènere
semblen una preocupació política i social. Així, la llei dels Drets de les Dones a
Erradicar la Violència Masclista parteix de la premissa que els drets de les
dones formen part inequívoca de la Declaració dels Drets Humans. D’altra
banda, també les normatives per garantir els drets de lesbianes, gais,
bisexuals, transgèneres i intersexuals, així com la llei contra l’Homofòbia,
consideren l’educació com a factor fonamental, tal com estableix l’article 12 de
la Llei 5/2008, de 24 d’abril, on s’afirma que: “Els principis de la coeducació són
un element fonamental en la prevenció de la violència masclista...” o que
“l’acció educativa que potencia la igualtat real d’oportunitats i l’eliminació de
qualsevol mena de discriminació per raó d’orientació sexual, identitat de gènere
o expressió de gènere”.
El departament d’Educació ha implantat el programa Coeduca’t, que ha estat
activat amb un mínim de recursos i sense la nostra participació (tot i haver
demanat en múltiples ocasions que volíem participar en el seu disseny). Com
amb altres documents del propi Departament, el programa no deixa de ser un
document més d’una sèrie on estableixen uns objectius, però que, al final, quan
```
2340

2345

2350

2355

2360

2365


```
Novembre de 2024
```
```
es trasllada a la realitat, com que no s’hi aboquen recursos, té una efectivitat
mínima.
Hi ha evidències clares del retrocés que estan experimentant els adolescents
en les seves relacions afectivosexuals. Les xarxes socials i les noves
tecnologies han generat noves formes de relació que han d’aprendre a
gestionar i en les quals les noies continuen esdevenint un subjecte oprimit i
perseguit. Amb el benentès que el patriarcat afecta directament la societat, la
coeducació esdevé una eina de prevenció bàsica de les violències masclistes i
l’homofòbia. L’aplicació del model d’escola coeducativa serà el resultat del
reconeixement de la comunitat educativa de l’existència del masclisme i de les
seves conseqüències en la societat. Així mateix, ha d’implicar que el
professorat estigui disposat a intervenir per corregir aquest model. Els centres
educatius són un espai idoni per educar en democràcia i, per tant, en igualtat;
ara bé, es fa imprescindible una revisió i una anàlisi dels elements que els
configuren.
Per tant, cal que des dels centres educatius responguem amb processos
planificats reals, que vetllem per donar resposta a les necessitats socials
actuals, en un context en què les discriminacions envers les dones i les
persones LGTBI i els estereotips i rols de gènere encara són presents, i
s’evidencien també en l’elecció d’itineraris formatius i professions feminitzades.
Cal que, per a la incorporació de noves pràctiques i projectes necessaris en
l’evolució educativa i social, es disposi dels recursos humans i materials
suficients, per tal que la millora de la qualitat del sistema d’ensenyament–
aprenentatge no es converteixi en una excusa per privatitzar i precaritzar
serveis. És per això que la figura de la persona coordinadora de coeducació ha
de ser remunerada i amb temps específic per a elaborar els plans necessaris,
com qualsevol altra coordinació. Per això hem estat lluitant aquests quatre
darrers anys.
Per tot això ens cal que la coeducació esdevingui un eix transversal en el
currículum educatiu, que permeti educar des de la diversitat, en la riquesa i
igualtat d’oportunitats i, d’aquesta manera, prevenir les violències masclistes.
Aquest eix transversal no hauria de quedar en l’oblit a causa de les noves
```
2370

2375

2380

2385

2390

2395

2400


```
Novembre de 2024
```
```
pràctiques “innovadores”. USTEC·STEs continuarà treballant per tal que
esdevingui una realitat que possibiliti un veritable canvi social. Des
d'USTEC·STEs entenem que l'educació ha de ser el motor de canvi, que
l’escola és un espai de convivència on educar en igualtat des de la diversitat,
acceptar que tots i totes i cadascun i cadascuna de nosaltres som únics i
diferents, que la diversitat és una riquesa i una oportunitat de millora social.
Aquest és el veritable sentit de l’acte de coeducar.
De cara al futur, seguirem treballant per a fer visibles les desigualtats de gènere
en tots els centres educatius i denunciar les actituds sexistes. Defensarem un
model coeducatiu en tots els centres que contempli la formació del professorat i
la revisió dels currículums, de base androcèntrica. També reivindicarem la
perspectiva de gènere de forma transversal en totes les àrees de coneixement,
amb especial cura per a eliminar els estereotips sexistes, per a evitar la
identificació de certes àrees de coneixement com a “masculines” o “femenines”
i per a revertir la reproducció de la divisió sexual en l’educació, el treball i el
conjunt social. Això també implica que treballarem per a visibilitzar les dones, a
través d’un llenguatge lliure de sexismes, alhora que reclamarem una educació
sexoafectiva a les aules per a combatre, amb mesures efectives, l’assetjament
sexual. A més a més, vetllarem per la igualtat de gènere en el món laboral i per
la recuperació del valor del treball domèstic i de cures, invisible però
imprescindible.
```
### 2.2.2.8. Una escola laica per una societat laica

```
En aquest sindicat, hem apostat sempre per una escola laica, que eduqui
sense dogmes, amb valors humanistes i universals, que respecti la diversitat i
els valors ètics. Per aquesta raó, lluitem i hem lluitat per un model d’educació
que mantingui les creences religioses fora dels centres educatius, que
aquestes han de tenir lloc dins l’àmbit privat i que mai no han de formar part
dels currículums educatius.
Creiem i defensem que cap Govern no pot planificar el sistema educatiu cedint
a les pressions de cap confessió religiosa, sigui quina sigui. Per això la
```
2405

2410

2415

2420

2425

2430


```
Novembre de 2024
```
```
denúncia del Concordat amb l’Església Catòlica de 1956, dels acords amb la
Santa Seu de 1976 i 1979 i de la Llei 26/1992, de 10 de novembre, per la qual
s’estableix un acord amb la Comissió Islàmica d’Espanya, que suposen clares
ingerències en el sistema educatiu, etc. han format part del nostre discurs i de
la nostra acció sindical i han de continuar formant-ne.
Creiem, a més a més, que una educació confessional, que adoctrini l’alumnat
en qualsevol creença religiosa, no hauria d’estar concertada, és a dir pagada
amb diners públics i, per tant, si ja defensem l’eliminació gradual dels concerts
econòmics en educació, amb més raó encara si es tracta de centres clarament
confessionals.
Com a sindicat laic que som, hem participat activament en la Lliga per la
Laïcitat i en altres instàncies unitàries que s’han construït per a poder engegar
campanyes diverses que lluiten per mantenir la religió fora de l’escola i per a
denunciar la presència de la religió catòlica i de qualssevol altra en els
currículums educatius.
Si bé, potser en els temps presents, la definició de la laïcitat dels centres
educatius ha anat quedant enrere enfront altres aspectes més punyents
(retallades, jerarquitzacions, gestió neoliberal...), no per això hem de deixar
arraconat aquest aspecte, i com a sindicat ens cal tenir-lo ben present, tant pel
que fa a la definició ideològica dels centres i la planificació dels currículums
com per la contractació del professorat que ha d’impartir la matèria de religió i
les conseqüències laborals que aquesta irregularitat comporta.
Ara bé, detectem també que arreu d’Europa, les qüestions i disputes vinculades
a les identitats religioses prenen força en un moment de polarització política i
social. Això reforça la necessitat de mantenir escoles i instituts, en tant que
espais privilegiats de l’esfera pública, al marge de polèmiques i tensions en una
deriva creixentment comunitarista que persegueix l’atomització social. Ans al
contrari, l’escola ha de servir per crear un sentit de comunitat ampli, al marge
de les religions, que haurien d’ubicar-se a l’àmbit de la privacitat. I això només
es pot fer en un laïcisme al qual cal donar un nou impuls.
```
```
245
```
2435

2440

2445

2450

2455

2460


```
Novembre de 2024
```
```
Tenim per davant temps difícils, en què les creences religioses poden
esdevenir el refugi d’un pensament reaccionari, en base a la recerca d’identitats
fortes en una societat cada vegada més polaritzada i on l’ombra de la ultradreta
cada vegada és més allargada. És per això que convidem la comunitat
educativa a implicar-se en aquesta lluita per una laïcitat necessària i a un major
compromís del sindicat per fer front als desafiaments que se’ns planten al
davant.
```
### 2.2.2.9. Educació inclusiva

```
Sovint hom situa el debat de la inclusió escolar en el col·lectiu de l’alumnat amb
necessitats educatives especials (NEE) i creu que la principal discussió rau en
com hem d’atendre aquest alumnat i en les possibilitats reals d’incloure’l als
centres educatius ordinaris. El mateix departament d’Educació ha estat el
primer interessat a defugir de l’autèntic repte que comporta treballar per assolir
un sistema educatiu plenament inclusiu. Per això bona part de les seves
actuacions (fins ara) han estat en la línia d’intentar donar una resposta
educativa al col·lectiu d’alumnes que presenten necessitats educatives
especials, visualitzant un escenari i un context molt allunyat dels objectius i les
necessitats reals per possibilitar caminar cap un sistema educatiu cada cop
més inclusiu. Percebem que la mateixa comunitat educativa (docents, personal
PAE i pares i/o tutors legals dels infants i adolescents) situa de forma errònia,
en el centre de la discussió de la inclusió escolar, els recursos i les necessitats
del sistema per donar resposta a l’alumnat NEE. Manca pedagogia en aquest
sentit per a ressituar el debat, per a entendre realment què significa el concepte
“inclusió” en un context escolar i social, per a poder valorar i definir els objectius
i les necessitats reals del sistema que ens hauria de permetre avançar en
sistema educatiu inclusiu en majúscules. Entenem, per tant, que aquest és el
punt de partida, i en primer lloc hem d’explicitar de què parlem quan diem
“inclusió”. És molt important que tota la comunitat educativa entengui i
comparteixi el significat del concepte, de cara a establir un punt de partida que
ens permeti debatre amb garanties aquest gran repte de l’educació en els
propers anys i ens possibiliti detectar les mancances dels sistema i determinar
```
2465

2470

2475

2480

2485

2490


```
Novembre de 2024
```
```
(lluitar i negociar) per unes polítiques educatives eficients i necessàries per a
l’assoliment d’un sistema educatiu cada cop més inclusiu.
L’escola inclusiva és aquella en la qual tot l’alumnat se sent acollit, atès i
respectat. I on tothom pot desenvolupar de la millor manera les seves
capacitats, més enllà dels condicionants físics, intel·lectuals, sensorials, socials
o culturals. Hem de començar precisament per aquí. Entendre el concepte
d’inclusió, comprendre que el sistema ha de ser capaç de donar una resposta
educativa a tot l’alumnat
El Decret d’inclusiva 150/2017 (anomenat de l’”Atenció Educativa de l’Alumnat
en el Marc d’un Sistema Educatiu Inclusiu) estableix les bases i les directrius
per a assolir un sistema plenament inclusiu. El Departament, a partir de la seva
publicació, té el deure i la responsabilitat de desplegar les mesures i suports
d’atenció a la diversitat recollits a l’esmentat decret, per possibilitar un sistema
educatiu inclusiu. Cal recordar, en aquest punt, que és un repte compartit amb
tots els països de la Comunitat Europea. El recorregut, per a arribar al la
publicació de Decret 150/2017, ha estat llarg i, en primera instància, ha calgut
determinar, descriure, situar i significar aquells principis que són irrenunciables
per una societat i una educació inclusiva.
Recordem alguns d’aquest principis que són irrenunciables i que els trobem
recollits a la Declaració Universals dels Drets Humans, en les directrius
d’organismes internacionals com la Convenció de les Nacions Unides sobre els
Drets de les Persones amb Discapacitat (2006), l’OCDE (Organització per la
Cooperació i el Desenvolupament Econòmic), la UNESCO (Organització de les
Nacions Unides per l’Educació, la Ciència i la Cultura) i en les nostres lleis
educatives (LOMLOE, LEC). A tall d’exemple, recollim alguns d’aquests
principis:
```
- La inclusió és un procés de dirigir i respondre a la diversitat de
    necessitats de tots els alumnes (UNESCO 2005)
- Inclusió i equitat s'erigeixen en principis generals que ha de regir totes
    les polítiques, plans, estratègies i pràctiques educatives (UNESCO
    2017)

2495

2500

2505

2510

2515

2520


```
Novembre de 2024
```
- La inclusió ha d’assegurar i garantir el dret de tots els nens a l’accés,
    presència, participació i progrés a l’escola (UNESCO: Informe Slee
    2018).
- Informe d’Educació mundial de la UNESCO sobre Educació i Inclusió
    (2020): els països han de garantir una educació de qualitat inclusiva i
    equitativa que promogui l’aprenentatge al llarg de tota la vida.
- La LEC (Llei Educativa de Catalunya, 2009) esmenta que:
    - L’educació és un dret de totes les persones.
    - L’educació és la palanca que fa possible la superació dels
       condicionants personals, socials, econòmics i culturals.
    - Els poder públics democràtics han de garantir d’una forma
       efectiva el dret a l’educació de tothom.
    - Totes les persones tenen dret a una educació de qualitat i a
       accedir-hi en condicions d’igualtat (principi d’equitat).
    - Els principis rectors dels sistema educatiu són (apartat f): la
       inclusió i la cohesió social.
L’educació ha de ser motor de canvi i de transformació social, la palanca
necessària per tal que tothom pugui elaborar el seu projecte de vida personal,
que li permeti un desenvolupament personal i social òptim, que possibiliti una
inserció i participació plena a la societat. En el fons, el debat també l’hauríem
de situar en el model social que desitgem. USTEC·STEs ho tenim clar.
Desitgem un model social on tothom tingui cabuda, se senti partícip i respectat.
On la diversitat sigui quelcom natural i formi part de la riquesa d’aquest país.
Malauradament, vivim moments on determinats col·lectius sovint se senten
senyalats, marginats i segregats. Volem una societat inclusiva; no volem una
societat segregada. És quelcom a què no podem renunciar.
El sistema educatiu d’un país no és una institució qualsevol o menor. Ha
d’exercir una funció educativa i social de primer ordre, ha de vetllar pels
principis democràtics i ètics d’una societat com la nostra. Ha de garantir la

2525

2530

2535

2540

2545

2550


```
Novembre de 2024
```
```
igualtat d’oportunitats de totes les persones, erigir-se en motor i agent
transformador cap una societat més justa i inclusiva.
La inclusió, igual que l’equitat, només són indicadors de la qualitat d’un sistema
educatiu. Han de formar part del seu ADN. Des d’aquesta perspectiva,
USTEC·STEs defensa que el principi d’inclusió no és qüestionable, és quelcom
necessari, just i desitjable que ha de forma part del nostre sistema educatiu.
Pertoca a les administracions públiques, i en aquest cas, al departament
d’Educació, el desplegament de totes aquelles polítiques educatives que facin
possible assolir un sistema educatiu plenament inclusiu. Com a sindicat, exigim
al departament d’Educació el pressupost necessari, les eines, els recursos, la
bona planificació i la voluntat de desplegar totes aquelles mesures que ens
apropin a aquest repte. Malauradament, ens trobem molt lluny d’un sistema
educatiu inclusiu, per la manca d’implicació i voluntat d’un Departament que,
per la manca d’un pressupost digne en educació, per la manca d’una bona
planificació i per la manca de capacitat, fa inviable assolir un model educatiu
cada cop més inclusiu. Tot plegat, provoca el malestar evident de tota la
comunitat educativa, davant les mancances del sistema i les dificultats per a
assegurar una atenció eductiva de qualitat: el cansament, la frustració, la
indefensió i l’emprenyament del col·lectiu docent i el col·lectiu laboral d’atenció
educativa és més que comprensible! Amb tot, no podem renunciar a una
educació de qualitat, i hem d’exigir i lluitar perquè això sigui possible. El nostre
posicionament inequívoc en aquest debat, és simple i contundent: inclusió sí.
Així no!
Cal analitzar el moment actual, on ens trobem, detectar les mancances per
poder reivindicar i exigir al departament d’Educació que desplegui al 100% del
decret d’Inclusiva per mitjà de polítiques educatives honestes, valentes i
necessàries. Per això, en primer lloc, situem què va suposar el decret
d’Inclusiva 150/2017. Aquest decret fixa i explicita els principis que haurien de
definir un sistema educatiu inclusiu, apunta aquelles accions que caldrà portar
a terme per a desplegar la inclusió escolar i categoritza, de forma clara, les
mesures i suports que cal implementar (tipologia). És el punt de partida,
establint la norma i l’obligació per part del departament d’Educació
```
2555

2560

2565

2570

2575

2580


```
Novembre de 2024
```
```
d’encaminar-nos de forma decidida a un sistema educatiu inclusiu. Així, doncs,
explicita tres tipus de mesures i suports que caldria desplegar:
```
### 1. Mesures i suports universals: accions i pràctiques que permeten

```
flexibilitzar el context d’aprenentatge, de cara a facilitar estratègies
d’accés a l’aprenentatge i la participació de l’alumnat. Pensades per al
benefici del 100% de la població escolar.
```
### 2. Mesures i suports addicionals: atenció específica per a ajustar la

```
resposta educativa de forma flexible i temporal a l’alumnat que ho
requereix, un cop s’han aplicat les mesures i suports universals.
Pensades per a donar resposta entorn al 20 % de la població escolar
(aquest percentatge, en aquests moments, es percep superior)
```
### 3. Mesures i suports intensius: actuacions educatives extraordinàries que

```
es duen a terme quan les mesures i suports universals i addicionals no
són suficients. Són accions d’alta intensitat i de llarga durada. Pensades
per a donar resposta entorn un 5% de la població escolar.
El departament d’Educació, des de la publicació del decret d’Inclusiva,
bàsicament s’ha centrat a implementar algunes de les mesures i suports
intensius. Sobretot ha desplegat arreu del territori SIEI (suport intensiu a
l’escola inclusiva). Altres mesures intensives, com les AIS, els IFEs i els
CEEPSIR, en menor mesura. En tot cas, són mesures evidentment molt
necessàries per a donar resposta a la població escolar més vulnerable, els
alumnes amb necessitats educatives especials. No obstant això, quan s’ha
interpel·lat el Departament, sempre ha afirmat que s’ha avançat en un sistema
educatiu inclusiu. Això és totalment fals. Exposem els nostres arguments:
```
1. No n’hi ha prou a crear un recurs o un suport. Cal assegurar que aquest
    sigui inclusiu. Les actuals SIEI (el suport que s’ha implementat de forma
    més evident) no són suports inclusius, són suports integratius! La
    dotació que el Departament va decidir donar a aquest suport en el seu
    moment (un/a mestre/a d’educació especial i un/a educador/a d’educació
    especial per primària; 1,5 orientadors educatius i un/a educador/a
    d’educació especial a secundària) és totalment insuficient per a unes

```
260
```
2585

2590

2595

2600

2605

2610


```
Novembre de 2024
```
```
ràtios de 8-10 alumnes. Podem garantir la presència d’aquest alumnat
als centres educatius, però en cap cas garantir la participació i el progrés
en un context d’aula ordinària, conceptes essencials per a la inclusió real
d’aquest alumnat. La dotació no és suficient i els espais reals per a
possibilitar una coordinació entre els especialistes de la SIEI i els
mestres, professorat i tutors no existeixen. El funcionament d’aquest
suport, al final, obeeix a una tasca de bona voluntat per part de docents i
personal laboral d’atenció educativa.
```
2. On són les mesures universals? Aquestes mesures són imprescindibles
    per a donar resposta a tot l’alumnat. I les mesures i suports addicionals?
    El Departament les ha oblidat. Aquestes mesures i suports han de
    passar, de forma inequívoca, per ràtios molt més baixes i per una
    dotació molt més gran de docents en general, d’especialistes i de
    personal laboral d’atenció educativa, de cara a una atenció, un
    acompanyament i un coneixement molt més proper de tot l’alumnat, per
    a ajustar-ne la resposta educativa a les característiques i necessitats.
    També calen mesures que assegurin fórmules d’agrupament més
    flexibles, la presencialitat de més d’un/a docent a l’aula, potenciar
    realment l’acció tutorial i l’orientació educativa, treballar el context
    escolar d’una forma efectiva superant les barreres d’aprenentatge, etc.
3. Actualment, donada la complexitat dels centres educatius (i de la
    societat), amb la diversitat present a les aules i amb les eines i els
    recursos que tenim, és impossible oferir una bona resposta o atenció.
L’autèntic repte, la clau i el gruix pressupostari en relació a la inclusió escolar,
precisament cal situar-lo en les mesures i suports universals i addicionals
(evidentment sense oblidar les mesures i suports intensius, que són totalment
imprescindibles). En aquest context, d’oblit intencionat per part del departament
d’Educació (per manca de voluntat), novament veiem la necessitat de fer
pedagogia. D’explicitar de què parlem quan diem mesures i suports universals.
De contextualitzar-les als centres educatius, per a valorar-les de forma curosa,
per a evidenciar la seva importància, per a convertir els centres educatius en
llocs on realment es pugui treballar de forma digna, on els alumnes siguin

2615

2620

2625

2630

2635

2640

2645


```
Novembre de 2024
```
```
atesos de forma adequada i on els docents i personal laboral PAE pugui exercir
i desenvolupar les seves funcions i les seves tasques amb garanties d’èxit i
salut laboral. El Departament d’Educació, per manca de planificació, per manca
de capacitat, per manca de pressupost i per manca de voluntat, no ha
possibilitat que els centres educatius les puguin desplegar i implementar.
```
### 3. Com ho fem? Acció sindical

### 3.1. Balanç del cicle 2017-2014

```
Si ens situem en el darrer congrés de la USTEC·STEs, celebrat a Lleida el
2017, podem afirmar que el cicle polític fins a arribar al 2024 ha estat marcat
per la continuació de les lluites que ja estaven en marxa aleshores: contra la
LEC i per la reversió de bona part de retallades de condicions laborals que
s’arrosseguen des de fa més d’una dècada.
Veníem d’un cicle que s’inicià amb les primeres vagues contra la LEC del 2008,
que van frenar alguns aspectes més durs de la llei, però no van evitar el
desplegament dels seus elements estructurals, així com les posteriors vagues,
amb seguiment minvant, també per la imposició de la LOMCE (2013).
No és fins al 2017, amb un Govern en minoria que necessita aprovar
pressupostos, que una estratègia combinada del nostre sindicat, consistent a
activar la pressió parlamentària i convocar vaga, permet iniciar la recuperació
de condicions laborals retallades. El Departament es va veure obligat a
negociar, pressionat com estava el Govern per la necessitat d’aprovar els
comptes. L’estratègia, malgrat els seus riscos, va tenir èxit perquè va
aconseguir la reducció d'una hora lectiva i altres millores significatives.
Aquest període va estar marcat també pel “procés” i la defensa dels drets
nacionals, així com per l’impuls de la ILP d’educació que vam dur al Parlament
l’any 2016, juntament amb moltes altres entitats i amb l’aval de gairebé 100.000
firmes, perquè Catalunya disposés d’una llei educativa que beneficiés a tota la
societat. El lideratge d’USTEC·STEs en ambdós casos es va traduir en el major
suport electoral que mai ha tingut el sindicat, a les eleccions de 2019.
```
2650

2655

2660

2665

2670

2675


```
Novembre de 2024
```
```
Des d’aleshores, des del passat congrés el 2017, USTEC·STEs, hem liderat la
unitat sindical per la reversió de les retallades, en les negociacions laborals i en
l’impuls de les mobilitzacions unitàries al llarg del període 2017-2024. També
hem impulsat iniciatives per a un retorn de l’educació presencial segura durant
els cursos en què la pandèmia va fer col·lapsar el departament d’Educació.
El curs 2019-2020, va destacar l’organització d’una plataforma reivindicativa
unitària, amb un calendari de mobilitzacions que havia de culminar amb una
possible vaga indefinida, interrompuda per la pandèmia, que va portar el
sindicat a exercir una necessària pressió sobre el Departament en una situació
de caos i mala planificació, i a lluitar per les condicions de treball durant el
confinament. El següent curs vam liderar la plataforma unitària «per una
educació presencial i segura», fent concentracions davant dels serveis
territorials, interposant denúncies a Inspecció de Treball i defensant un protocol
clar als centres respecte a les persones reconegudes com a sensibles.
El curs 20-21, es va caracteritzar també per les primeres mobilitzacions del
personal interí en frau de llei, com l’acampada d’USTEC al Departament a favor
de l’estabilització, que van servir per anar articulant el moviment que va
permetre una gran organització i participació el curs posterior. Així, el curs 21-
22, va iniciar-se amb una forta campanya de denúncia de la situació del
personal interí. USTEC·STEs vam fer un treball minuciós, a través de la nostra
Comissió Jurídica, fonamentant la viabilitat legal del concurs de mèrits i
posicionant-lo en les reunions amb els grups parlamentaris estatals i catalans,
alhora que els pressionàvem perquè no convalidessin el decret Iceta al
Congrés. Vam participar en les manifestacions a Madrid i Barcelona, i en les
vagues del 28 d’octubre i 30 de novembre pel personal interí, etc. I
efectivament vam aconseguir que el decret Iceta, tan lesiu per a aquest
personal, no es convalidés, sinó que es transformés en un projecte de llei. Això
va obrir les portes a la introducció del concurs de mèrits i altres mesures
d’estabilització dintre del text, que va desembocar en la llei 20/2021, de 28 de
desembre, de Mesures Urgents per a la Reducció de la Temporalitat a
l’Ocupació Pública.
```
2680

2685

2690

2695

2700

2705


```
Novembre de 2024
```
```
També durant el curs 20-21, destaca la manifestació del 18 de desembre de
2021, organitzada per Som Escola, i la vaga pel català del 23 de març i la
manifestació del 2 d’abril contra la sentència del 25%, organitzades des de la
Plataforma Pública i en Català contra la nova legislació catalana que suposa
deixar de banda el consens entorn el model d’immersió lingüística.
Després d’uns anys complexos per la covid-19, que va implicar un esforç i
dedicació molt per sobre dels límits horaris legals, ens hem trobat una
Administració que, lluny de reconèixer l’esforç de treballadors i treballadores, i
sense tenir en compte el desgast entre el col·lectiu, decideix imposar mesures
sense debat previ ni consens. A partir del febrer del 2022, i amb el detonant de
la proposta unilateral del conseller Cambray de modificar el calendari, es va
encetar una veritable revolta educativa. Mai havia passat que un conseller,
motivat essencialment per les seves ambicions personals i per càlculs polítics
del seu partit, desafiés el mateix Consell Escolar de Catalunya i fes emprenyar
famílies, docents, experts educatius i una part considerable de la seva mateixa
Administració. Aquest va ser el detonant de la tancada al Departament de
delegats i delegades sindicals el 17 de febrer de 2022. USTEC·STEs i la resta
d’organitzacions sindicals vam convocar 5 dies de vaga durant el mes de març
del 2022, i es va iniciar una mediació feta pel departament de Treball.
S’afegeixen les vagues del 17 i 25 de maig, i del 2 i 9 de juny, alhora que es fa
una crida a tota la comunitat educativa a no començar el curs amb normalitat.
La convocatòria de vaga a principi de curs 22-23 és finalment desconvocada, a
canvi del compromís d’acord, per part del Departament, per al retorn de l’horari
lectiu i d’un calendari de negociacions per a recuperar la resta de condicions de
treball retallades.
Les negociacions s’allarguen durant el primer trimestre del curs 22-23, sense
arribar a un acord, i deriven en la convocatòria de noves jornades de vaga, en
aquest cas conjuntament amb sindicats i plataformes en defensa de la sanitat i
sota el paraigua comú de la defensa dels serveis públics. La darrera oferta del
departament és rebutjada també per la part social i això suposa que es
congelen les negociacions fins a final de curs. La represa de les negociacions
ve a partir de l’acord per establir una moratòria de dos cursos a la presencialitat
del juliol, una proposta que USTEC·STEs fem a la Mesa Sectorial i que és
```
2710

2715

2720

2725

2730

2735


```
Novembre de 2024
```
```
acceptada per l’Administració. Les negociacions per a un acord global de
reversió de retallades continuen i s’arriba a estar molt a prop de tancar el pacte;
no obstant això, els mals resultats d’ERC a les eleccions municipals i el desgast
acumulat del conseller Cambray porten a la seva destitució l’estiu del 2023 i la
seva substitució per la consellera Anna Simó, coincidint amb un Ple monogràfic
al Parlament de Catalunya sobre la situació de l’educació. Amb motiu d’aquest
Ple, ja protagonitzat per la nova consellera, USTEC·STEs vam enviar a tots els
grups parlamentaris una relació de punts bàsics sobre condicions laborals
perquè els presentessin dins les propostes de resolució que es van sotmetre a
votació. Gràcies a això, el Parlament de Catalunya va aprovar donar suport a
pràcticament totes les demandes unitàries.
Malgrat l’estat avançat de les negociacions per a la reversió de les retallades i el
mandat aprovat el juliol del 2023 al Ple del Parlament de Catalunya a favor de les
reivindicacions laborals dels treballadors i treballadores de l’educació, el Govern i
la nova consellera van decidir congelar les negociacions amb els sindicats amb
l’excusa de la manca de previsió pressupostària. Mentrestant, van augmentar en
més de 90 milions d’euros el pressupost per a la concertada i van destinar més
de 55 milions als xecs per a material escolar. Per això USTEC·STEs,
```
### conjuntament amb CGT i Intersindical-CSC, vam convocar la vaga del dia 6 de

```
setembre del 23, malgrat que teníem prou informacions per saber que no tindria
seguiment. No obstant això, la vam convocar perquè vam considerar que calia
començar el curs visibilitzant que el conflicte laboral no estava resolt. El fracàs de
la vaga va fer impossible acumular forces per a fer un pols a la conselleria, però
el ressò mediàtic de la convocatòria, va fer visible que el conflicte continuava viu.
També el primer trimestre del curs 23-24 vam realitzar una ronda de contactes
amb els partits polítics de l’arc parlamentari, de cara a exigir noves meses de
negociació sobre condicions laborals al departament d’Educació, tot interpel·lant
la resta de sindicats per a buscar una estratègia unitària.
El desembre de 2023 es van reprendre les meses de negociació que, després
de múltiples trobades, portarien a l’acord parcial de reversió de retallades
signat entre l’Administració i CCOO i UGT, el 25 de gener de 2024.
USTEC·STEs no vam signar l'acord per diverses raons:
```
```
275
```
2740

2745

2750

2755

2760

2765

2770


```
Novembre de 2024
```
1. Tot i algunes concessions, el text mantenia retallades vigents (deute dels
estadis, 2 hores als majors de 55 anys retornat parcialment, etc.) i no oferia
garanties de compliment, ja que depenia de l'aprovació dels pressupostos de la
Generalitat per al 2024.
2. L’acord no incloïa aspectes essencials de la plataforma reivindicativa, com la
reducció de ràtios, l'augment de plantilles o la recuperació del poder adquisitiu,
així com la derogació del decret de plantilles (començant per les entrevistes).
3. El procés de negociació no va ser transparent i es va trencar la unitat sindical
per part de CCOO i UGT. La consellera Simó va congelar les negociacions, i
quan es van reprendre, l'estratègia unitària es va trencar en l'última reunió, amb
un acord pres en condicions que USTEC·STEs considera inadequades.
4. El pacte sobre l'equiparació salarial dels PTFP sense titulació universitària
era insuficient, ja que excloïa personal de sectors singulars i no abordava
adequadament la integració del personal interí.
Cal afegir que, malgrat que els pressupostos de la Generalitat van ser tombats
al Parlament i es van convocar eleccions pel 9 de maig, ERC va optar per tirar
endavant un acord de govern per a fer efectiva la reversió parcial de les
retallades contemplades a l’acord del 25 de gener pocs dies abans de les
eleccions, i malgrat que els pressupostos no s’havien aprovat.
Com a conclusió, podem afirmar que, amb aquest acord i amb la fi del Govern
encapçalat per ERC, s’acaba un cicle de mobilitzacions marcat per la reversió
de les retallades (tot i que en resten de pendents) i per l’estabilització del
personal interí (tot i que queden moltes persones fora dels processos i moltes
incògnites de com s’afrontarà en un futur la situació d’aquelles persones que
encadenin 3 anys de temporalitat).
Així que podem fer un petit balanç d’aquest cicle. Què s’ha aconseguit amb
l’estratègia combinada de pressió parlamentària, mobilització i acció jurídica?
Algunes de les fites assolides amb la lluita els darrers anys:
    - Eliminació dels terços de jornada, que han tornat a mitja dedicació.
    - Retorn a l’horari original de permanència a secundària (24 hores).

2775

2780

2785

2790

2795

2800


```
Novembre de 2024
```
- Acords del gener del 2017: retorn de la primera hora lectiva i 4.700
    dotacions, i del setembre del 2022: retorn de la segona hora lectiva i
    3.600 dotacions.
- Fre a la deriva autoritària i despòtica de l’Administració, cessament del
    conseller Cambray.
- Restabliment administratiu del primer estadi al cap de sis anys, el segon
    als dotze, etc.
- Concurs de mèrits excepcional per a l’estabilització del personal interí,
    amb 12.500 places i processos “tous” d’oposició.
- En total dels processos d’estabilització, més de 27.000 places, l’oferta
    més gran, en proporció, de tot l’Estat (malgrat que, tal com veurem al
    punt 3.3.3.4, no es van donar totes les places al concurs d'oposició
    d'estabilització).
- Retorn al 100% del sou en situació d’incapacitat temporal.
- Sentència ferma perquè el personal substitut cobri el juliol del curs 2015-
    2016.
- Sentència reconeixent l’ampliació del permís per naixement a les
    famílies monoparentals.
- Sentència que qüestiona els concursos de trasllats amb perfils.
- Retorn de les dues hores de reducció per als majors de 60 anys el 24-25
    (i compromís de retorn per als majors de 55 anys el curs següent).
- Complement d’equiparació per als PTFP.
Ara es fa necessari iniciar un nou cicle de lluita per a continuar reivindicant
millores en l'educació pública i les condicions laborals. Això inclou augmentar la
inversió en educació al 6% del PIB, eliminar la segregació educativa, recuperar
la democràcia als centres i millorar les condicions laborals dels docents i

2805

2810

2815

2820

2825


```
Novembre de 2024
```
```
personal laboral, com la reducció de la burocratització, la recuperació del poder
adquisitiu i l'estabilització total de les plantilles.
El discurs d’USTEC·STEs, radicalment en contra d’aquest conjunt de decrets
que tenim i que entenem tòxics, i a favor d’adjudicar places amb criteris
d’objectivitat, igualtat, mèrit, transparència i capacitat, ens ha permès mantenir-
nos com a força majoritària en 12 dels 12 Serveis Territorials. Els recursos
obtinguts amb les eleccions sindicals pel que fa a hores de llicències sindicals
són un bé necessari per a defensar les nostres propostes i els nostres valors.
Però aquests no són els únics: l’afiliació, la minoria activa, el compromís, la
imatge pública i la credibilitat de la nostra llarga trajectòria són actius que hem
de protegir i millorar. En tot cas, el que ens pertoca és reivindicar el model
sindical que ens ha caracteritzat des dels nostres orígens, fonamentat pels
pilars que marquen els nostres estatuts: català, unitari, democràtic,
independent, de classe, plural, progressista, de funcionament assembleari i no
sexista. I que la defensa d’aquests valors s’ha de traduir en els nostres
esforços, les nostres decisions i la priorització d’ús dels nostres recursos.
```
### 3.2. Recursos que tenim

### 3.2.1. Realitat de l'afiliació

### 3.2.1.1. Evolució de l’afiliació i reptes de futur

```
USTEC·STEs ha crescut molt en afiliació des del darrer congrés. El bon
lideratge exercit contra la LEC, la defensa dels drets nacionals durant els anys
del procés, la lluita per a revertir les retallades i en defensa de l’educació
pública, la presència directa als centres de treball i per tot el territori, etc. han
fet que superem ja la xifra dels 7.200 persones afiliades. Això ha garantit que
puguem mantenir la nostra independència econòmica i política i que molts
projectes del sindicat puguin tirar endavant. La nostra independència com a
organització es deu fonamentalment al sosteniment econòmic que aporta la
nostra afiliació. Aquesta és una idea que cal repetir constantment a tots els
```
2830

2835

2840

2845

2850

2855


```
Novembre de 2024
```
```
centres, perquè és el que fonamenta la confiança entre el sindicat i treballadors
i treballadores.
No obstant això, els darrers anys hem patit un cert estancament en el nombre
de nous afiliats, alhora que les dades mostren que el nostre perfil d’afiliació és
de major edat de mitjana que el conjunt del col·lectiu. Correm el risc, per tant,
de tendir cap a una afiliació envellida i de no tenir garantit el relleu generacional
si aquesta realitat no s’aborda amb temps. És per aquest motiu que es fa
necessari tenir, com a sindicat madur i que ha crescut i evolucionat molt els
darrers anys, una política d’afiliació comuna. En aquest sentit, tenim el repte
d’impulsar diverses línies de treball:
```
- Fer efectiva una base de dades única, en els termes que preveuen els
    estatuts; això és que les dades bancàries de l’afiliació han d’estar
    custodiades exclusivament per les persones responsables de finances
    de cada secció intercomarcal, donat que és des d’on s’ha de fer el
    cobrament de les quotes. Així mateix, el sindicat garantirà un accés,
    gestió i custòdia col·legiades de l’esmentada base de dades única, amb
    la creació d’un equip integrat per un representant de cada secció
    intercomarcal. D’altra banda, apostem per millorar els canals de
    comunicació amb l’afiliació, amb l’agilitat requerida pels actuals entorns
    virtuals. És per tot això que destaquem la creació de la Intranet del
    sindicat, com a possible eina útil per a avançar en els dos objectius
    abans esmentats, tant la base de dades com la comunicació; per això
    proposem que els territoris s’hi integrin, sempre a decisió de cada secció
    intercomarcal, i en qualsevol cas, garantint que aquesta eina doni
    resposta a les necessitats i idiosincràsia de cada un que vulgui
    incorporar-s’hi.
- Pel que fa als canals d’afiliació, i tenint en compte les diferents realitats
    territorials del sindicat i a les diferents accions sindicals possibles,
    proposem mantenir i reforçar la doble via actual d’afiliació: Intranet i
    butlleta de paper. En qualsevol cas, caldrà informar les persones
    peticionàries d’afiliació que aquesta es farà efectiva, previ vistiplau de la
    secció intercomarcal de pertinença.

2860

2865

2870

2875

2880

2885


```
Novembre de 2024
```
- A les darreres eleccions sindicals, el cens de docents superava les
    90.000 persones, mentre que l’afiliació total al nostre sindicat es mou
    globalment al voltant del 7,5%, per bé que amb realitats dispars entre
    seccions intercomarcals, que es mouen des del 6% d’afiliació de
    Barcelona al 15 % de Terres de l’Ebre. Ens hauríem de marcar el repte
    d’arribar al 10% d’afiliació global del col·lectiu de treballadors i
    treballadores de l’educació. Per això és necessari repensar el Grup de
    Treball d’Afiliació. Fins al moment, aquest grup ha tingut un caràcter
    eminentment de gestió del dia a dia, però no d’impuls de campanyes
    nacionals d’afiliació ni de treball per a millorar els serveis i l’atenció que
    prestem a les persones afiliades. És necessari revisar el funcionament
    d’aquest grup i es podria arribar a plantejar la creació d’una secretaria.
    Una de les tasques d’aquest grup o secretaria hauria de ser impulsar
    campanyes per a arribar a nous afiliats, a partir de diverses eines:
       - Materials en paper i audiovisuals explicatius de la importància
          política de la sindicació, així com dels serveis oferts a l’afiliació.
       - Estratègies per a l’atenció telefònica i l’acció sindical als centres
          que ajudin a crear nova afiliació.
       - Presència a les facultats d’educació i a les que imparteixen els
          màsters de formació al professorat, per tal de fer-hi xerrades i
          repartir informació sobre el sindicat.

### 3.2.1.2. Millora de l’atenció a l’afiliació

```
Una de les assignatures pendents del sindicat envers l’afiliació és garantir-li un
tracte diferenciat, cosa que reconegui el seu compromís amb l’organització.
Aquest tracte diferenciat s’ha de fonamentar en dues potes per igual: d’una
banda, una millor atenció i serveis, i de l’altra, garantir la seva presa en
consideració i participació en les decisions del sindicat.
Si ens centrem en l’atenció diferenciada a l’afiliació, cal dir que actualment es
limita a l’assessorament jurídic, el càlcul de la pensió i l’enviament de més
```
```
290
```
2890

2895

2900

2905

2910

2915


```
Novembre de 2024
```
```
correus electrònics informatius que a la resta de membres del col·lectiu. Fins i
tot s’han reduït alguns dels elements distintius que caracteritzaven el tracte a
l’afiliat/da com l’enviament en paper de les principals publicacions.
Resulta urgent, per tant, definir i reforçar allò que oferim a l’afiliació pel fet de
ser-ho:
```
- En primer lloc, cal pensar en formes d’atenció preferent, la intranet pot
    ser una eina, però es pot debatre si establim mecanismes per a prioritzar
    els afiliats en l’atenció telefònica, ja sigui des del telèfon de les seus o bé
    tenint canals telefònics propis i diferenciats, com per exemple una línia
    mòbil del seu delegat de referència.
- En segon lloc, és essencial definir quins serveis oferim: establir
    clarament un protocol per a l’atenció i defensa jurídica, per al càlcul de la
    jubilació, per a altre tipus de tràmits administratius especials o per a
    l’atenció i acompanyament psicològic. Proposem llistar els serveis que
    oferim a l’afiliació i donar-los a conèixer clarament entre aquesta.
- Formació: USTEC·STEs ens hem identificat sempre com a un sindicat
    que ha defugit la formació com a sistema per a lucrar-nos i hi ha
    consens en el fet que així segueixi sent. Ara bé, és possible promoure
    xerrades, conferències i cursos per a afiliats (i per al conjunt del
    col·lectiu) que compleixin una funció de tipus discursiu, formatiu i polític:
    democràcia als centres, neoliberalisme educatiu, educació inclusiva, etc.
    són formacions que poden interessar a la nostra afiliació i que no cauen
    en la lògica pròpia de les acadèmies i sindicats grocs.

### 3.2.1.3. La participació de l’afiliació

```
Malauradament, disposem d’una afiliació que tendeix a ser poc activa i
participativa. Això es pot deure tant al perfil dels nous afiliats com a les
dinàmiques del sindicat, que no faciliten aquesta participació. Aquest fet suposa
que sovint la implicació, aportacions i presa de decisions es va derivant en les
persones amb llicència sindical.
```
2920

2925

2930

2935

2940

2945


```
Novembre de 2024
```
```
Com a organització, hauríem de fer un esforç per invertir aquest procés. Cal
promoure, per tant, l’existència de canals fluïds d’informació, participació i
presa de decisions que ajudi afiliats i afiliades a sentir USTEC·STEs una
realitat més propera i útil.
A les necessàries assemblees d’afiliació, ara pràcticament inexistents, cal
potenciar la circulació d’informació en circuit de doble direcció: els delegats i
delegades sindicals han d’aportar el màxim d’informació d’interès sindical i
social, mentre que l’afiliació ha de compartir les seves necessitats, inquietuds i
propostes. Cal prendre en consideració les propostes que ens fa arribar
l’afiliació en les esmentades assemblees i fer un retorn d’allò que el sindicat ha
fet al respecte. És necessari també disposar de tota informació rellevant de les
persones afiliades i tenir la capacitat de teixir xarxes interpersonals i
professionals per a mantenir i potenciar un contacte regular.
D’altra banda, també cal acompanyar i abocar tots els recursos possibles a
aquelles persones afiliades més actives i amb capacitat organitzativa per a
facilitar la participació en vagues, mobilitzacions i reivindicacions que poden
anar més enllà del seu propi centre. En aquest sentit, el paper de l’organització
és tenir cura d’aquestes persones, potenciar la seva participació, aprofitar els
contactes per accedir millor als claustres i introduir el discurs d'USTEC·STEs
en el centre i organitzar tant xerrades informatives com assemblees i
mobilitzacions.
Hi ha diverses mesures que poden servir per a reactivar l’afiliació i facilitar la
seva participació:
```
- Reimpulsar les assemblees territorials d’afiliació, establint-ne una
    periodicitat clara, convocar-les amb un ordre del dia que sigui atractiu i
    de l’interès de l’afiliació (política educativa, acció sindical) i no de tipus
    organitzatiu o burocràtic, com sovint són els temes que es tracten als
    secretariats intercomarcals.
- Crear nous mecanismes de participació directa de l’afiliació, ja siguin de
    tipus deliberatiu, com són les conferències nacionals periòdiques per
    aprofundir en alguns dels debats viu dins el sindicat, ja sigui amb

2950

2955

2960

2965

2970

2975


```
Novembre de 2024
```
```
mecanismes de democràcia directa per a la presa de decisions: les
consultes a l’afiliació poden ser un mecanisme que faci sentir als afiliats
que participen en decisions rellevants del sindicat.
```
- Un altre mecanisme que pot ajudar a involucrar l’afiliació és obrir la seva
    participació en grups de treball o secretaries per tal que aquests es
    nodreixin no només de delegats sindicals.
Cal tenir en compte que la participació funciona sempre com un cercle virtuós.
Com més mecanismes, canals i periodicitat en la participació, més fàcil és que
es generi una cultura participativa entre la nostra afiliació.

### 3.2.2. Persones actives als centres, als claustres i a la societat

```
Cal restar pendents dels professionals més actius i potenciar-hi el contacte per
dinamitzar i organitzar centres educatius. Aquest personal pot ajudar a entrar
en contacte amb la resta del claustre per a resoldre situacions, dubtes,
inquietuds o organitzar xerrades, assemblees, debats, vagues o altres
mobilitzacions.
Una figura que hem de treballar i establir com a indispensable és la dels
enllaços sindicals , aquelles persones o minories actives en un centre, amb les
quals estem en contacte continuat, que faciliten l’organització de visites
sindicals i assemblees, que ajuden a mobilitzar el centre quan hi ha
manifestacions o vagues, etc. Són figures cabdals que hem de tenir en compte
abans de plantejar accions i, sobretot, incorporar-les en allò que organitzem. A
més a més, aquestes persones poden ser de molta ajuda a l’hora de fer front a
les altres organitzacions sindicals que ens han fet retrocedir a les últimes
eleccions, especialment a secundària.
Per una altra banda, si es normalitzen les relacions amb la IAC, proposem
col·laborar-hi per a seguir participant de les diverses lluites que tenen com a
objectiu millorar la societat més enllà del nostre sector. L’actuació sindical
conjunta, en el marc de la IAC o més enllà, ens hauria de possibilitar fomentar i
ampliar el contacte amb persones, col·lectius, sindicals alternatius i
```
2980

2985

2990

2995

3000

3005


```
Novembre de 2024
```
```
reivindicatius, amb qui podem establir relacions i aliances tàctiques i
estratègiques, ja sigui en conflictes concrets, ja sigui en plataformes on
compartir objectius i lluites, com pot ser les marxes de la dignitat. També,
mitjançant el nostre paper dins la IAC, si escau, hauríem de potenciar la
dimensió europea i internacional, a partir dels contactes transfronterers amb
organitzacions i activistes afins, per tractar de treballar conjuntament per a una
Europa i un món millor, tant a escala local com a escala global.
```
### 3.2.3. Persones amb llicència sindical

```
Avui vivim una situació difícil per al sindicalisme en general i per a
USTEC·STEs en particular. Els baixos percentatges d’afiliació, processos de
mobilització que no aconseguim mantenir en el seu punt àlgid, la incorporació
de joves generacions al món de l’ensenyament que no han viscut la transició
democràtica ni les mobilitzacions històriques en defensa de l’escola pública i
que tenen naturalitzat el funcionament dels centres establert amb la LEC, la
baixa participació de l’afiliació en les estructures sindicals i el desprestigi
generalitzat del sindicalisme, etc. són uns quants factors que configuren una
complexa realitat per al nostre sindicat, que pugna per mantenir una cultura
assembleària participativa i democràtica.
Això fa que l’acció sindical i el sosteniment de l’organització hagin quedat
pràcticament en mans de les persones amb llicència sindical, fet que comporta
certs perills d’aïllament “institucional”. Per això hem de reforçar l’acció sindical a
centres, el foment i la participació dels delegats i delegades sindicals en
assemblees de treballadors i treballadores, i la participació de l’afiliació en la
presa de decisions i l’activitat quotidiana del sindicat.
Les persones amb llicència sindical han de tenir les seves tasques i àmbit
territorial ben definits, així com les funcions i tasques que es consideren
nacionals. Cal que disposin de coneixements amplis de les normatives generals
més utilitzades, sense perdre de vista que, per a altres de més específiques, el
sindicat ha de tenir les persones més enteses en la matèria com a referència.
És necessari, a més a més, que les persones amb llicència sindical, a banda
```
3010

3015

3020

3025

3030

3035


```
Novembre de 2024
```
```
dels coneixements tècnics, tinguin la capacitat d’interpretar les normatives i
actuacions de l’Administració, i mostrin empatia i sensibilitat a l’hora de resoldre
els problemes i les consultes que es facin al sindicat. Cal remarcar, que cada
persona amb llicència sindical actua sempre com a ambaixador o ambaixadora
d’USTEC·STEs. D’altra banda, la llicència sindical també implica un grau de
militància i compromís en les reunions, assemblees i mobilitzacions que el
sindicat considera necessàries i essencials. No pot ser entesa com una feina
qualsevol, amb un horari fix i sense més compromís que el mínim per
desenvolupar la tasca, ser delegat sindical no és pas cap dret ni un ofici.
A més a més, com a alliberats i alliberades del sindicat, hem de fer esforços per
a afiliar i, si més no, per a prestar una especial atenció a les generacions més
joves, tant als centres com entre la gent que participa en moviments socials o
que veiem a les xerrades manifestar les seves inquietuds a través de les
preguntes que formulen. Hem de reforçar les nostres visites i xerrades als
centres i ser conscients que militar en un sindicat alternatiu i alhora majoritari
comporta la necessitat de prendre la iniciativa tant en les assemblees nacionals
com de zona, territori o centre, així com en les xerrades conjuntes amb altres
organitzacions. Això implica demostrar mitjançant l’acció quotidiana que
USTEC·STEs lidera la defensa dels treballadors i treballadores i que, per tant,
cal visibilitzar-se de manera continuada.
Les persones amb llicència sindical ens hem d’actualitzar, en el marc de la
societat postcovid-19, molt digitalitzada. És per això que ens cal saber usar els
mitjans digitals i xarxes que més es consumeixen per a fer arribar el nostre
missatge/informació al col·lectiu i a la societat en general. Proposem combinar
formats discursius aprofundits per al personal més disposat a llegir i més
posicionat sindicalment, i altres formats menys densos de contingut per al
personal en general. És per això que caldria mantenir els documents analògics
en algunes publicacions, com ara la Docència , però sobretot incrementar la
producció digital (fer més vídeos, píndoles informatives...) utilitzar recursos
com el pòdcast, taules de debat que es puguin enregistrar i penjar en
espais/plataformes digitals. En aquest sentit, d’avançar en la formació sindical
de les persones amb llicència sindical, no només en els aspectes tècnics, sinó
també en aspectes educatius, socials i polítics. És necessari incorporar
```
```
305
```
3040

3045

3050

3055

3060

3065


```
Novembre de 2024
```
```
anualment formació obligatòria per les persones amb llicència, especialment de
tipus “ideològica” i tècnica gratuïta a la nostra afiliació.
Cal potenciar, a tots els territoris, la participació en els moviments socials, així
com la col·laboració amb la IAC, un cop restablertes les relacions i la
participació, si escau. Això implica reforçar la Secretaria de Moviments Socials
d’USTEC·STEs a totes les intercomarcals per millorar la informació, promoure
el debat i consensuar propostes per a potenciar, tant en l'àmbit territorial com
nacional, el nostre discurs ideològic lligat a les lluites socials i la participació en
moviments socials, en el marc de la IAC o més enllà.
Finalment, cal que les persones amb llicència sindical tinguin unes
característiques marcades de capacitat d’acció i iniciativa, compromís,
pensament crític i participació, amb sensibilitat social i empatia, respectuoses,
equilibrades, amb un bon bagatge polític, social i intel·lectual –recordem que
som un sindicat d’ensenyament- conscient de la transcendència i necessitat de
la seva acció quotidiana, ben coneixedor de les característiques i problemàtica
de la zona assignada i els centres on fa l’acció sindical, amb un cert grau
d’autonomia per poder relacionar-se en la zona amb altres sectors de la
comunitat educativa i poder prendre decisions que afectin la zona, en el marc
de les línies marcades pel conjunt del sindicat. És per això que ens convé
mantenir contactes, tant en grups com individuals, amb l’afiliació, bé convocant
reunions periòdiques en centres, zones o comarques, bé en les visites i
xerrades a centres.
```
### 3.2.4. La formació interna i externa de les nostres bases

```
La Secretaria de Formació ha de ser un espai obert i dinàmic, alineat amb el
treball de les diferents secretaries i grups de treball del sindicat. Aquesta
secretaria ha de fer la formació continuada dels membres del sindicat i de
l’afiliació, a partir del discurs i idees generats a Política Educativa, Acció
sindical, secretaria de la Dona, grups de treball, etc, un cop aprovades als
òrgans de decisió. A més a més, ha de ser un espai de trobada i d’intercanvi
```
3070

3075

3080

3085

3090

3095


```
Novembre de 2024
```
```
d’idees de les persones alliberades i de l’afiliació per tal que el discurs del
sindicat pugui transcendir més enllà de l'organització i del sector laboral.
Per això s’han proposat diverses iniciatives d’aquesta secretaria recentment
activada:
Formació inicial per a nous delegats i delgades: es proposa un calendari
anual de formació tècnica per a nous delegats i delegades sindicals,
especialment durant el primer trimestre. Aquesta formació també estarà oberta
a la resta de delegats interessats. Els formadors seran escollits pel grup de
treball o secretaria corresponent, garantint la representació territorial i la
diversitat ideològica. Els materials elaborats per les diferents secretaries i grups
de treball es compartiran en una carpeta oberta (wiki interna) accessible a tots
els territoris. Aquest espai servirà de suport continu per als delegats, amb la
possibilitat de reelaborar els materials a l'inici de cada curs.
Protocol de benvinguda : es proposa la creació d'un protocol de benvinguda
adaptat a la realitat de cada territori, per a facilitar la integració dels nous
delegats i delgades. Aquest document inclourà informació sobre l'organització
territorial, els òrgans nacionals, les secretaries, els grups de treball i els estatuts
del sindicat.
Formació trimestral: cada trimestre, es duran a terme formacions sobre
temàtiques d'interès, basades en els temes proposats per la Secretaria de
Política Educativa i altres grups de treball i secretaries. Exemples de temes
inclouen l'ús de pantalles al centre, el moviment feminista i la coeducació, el
neoliberalisme educatiu, tàctica i estratègia sindical, militància, història del
sindicalisme, etc. Aquests esdeveniments també serviran per presentar la
revista Docència i comptaran amb ponents interns i externs per estimular el
debat.
Banc de recursos a la web: es crearà un banc de recursos pedagògics a la
web del sindicat, on es compartiran materials didàctics classificats per etapes,
nivells i àrees. Aquest espai facilitarà als docents l'accés a eines de treball i
fomentarà la col·laboració i el suport mutu entre el professorat. També
```
3100

3105

3110

3115

3120

3125


```
Novembre de 2024
```
```
s'inclourà una secció “USTEC·STEs (IAC) recomana”, amb llibres, documentals
i pel·lícules relacionats amb l'educació.
Pòdcasts i canal de YouTube: es proposa la creació d'un programa mensual
d'una hora amb entrevistes que fomentin el debat posterior. Aquestes
entrevistes es difondran a través del web, xarxes socials, un canal de YouTube
i un usuari de Spotify. També es considerarà l'ús d'Instagram i TikTok per a
penjar fragments destacats. Els temes es decidiran conjuntament amb les
secretaries i grups de treball nacionals, i s'adaptaran a les conjuntures actuals,
en coordinació amb Comunicació.
Assessorament i formació d'oposicions: es crearan decàlegs i documents
per a l'assessorament en oposicions, coordinant-se amb el Grup de Personal
Interí. Aquests recursos es presentaran a les primeres sessions
d'assessorament.
Càpsules formatives i xerrades a universitats: es desenvoluparan càpsules
formatives sobre temes com coneixement dels protocols del Departament, salut
laboral i dret laboral. També es convocarà l'alumnat d'últim any de grau de
magisteri per presentar el sindicat i proporcionar formació sindical i en drets
laborals.
Escola d'Estiu Ricardo Rodilla: es planteja la creació d'una escola sindical
per a formar els delegats i afiliats en temes d'acció sindical, ideologia i
polítiques educatives, amb una perspectiva crítica. Aquesta escola tindrà una
funció estratègica per enfortir el moviment sindical davant l'ofensiva neoliberal i
la creixent amenaça del feixisme.
En resum, la Secretaria de Formació ha de ser un motor de dinamisme,
formació i debat dins del sindicat, garantint la preparació continuada dels seus
membres i fomentant la col·laboració i el suport mutu entre els docents.
```
3130

3135

3140

3145

3150


```
Novembre de 2024
```
### 3.2.5. La pròpia organització: imatge, lideratge, comunicació

### externa i participació

```
La comunicació externa és una eina fonamental per a crear opinió i acció dins
de la societat, tant dins com fora de l’àmbit educatiu, en contra de les polítiques
educatives neoliberals del departament d’Educació. En la societat actual, un
instrument de pressió sindical cada cop més important és la comunicació, tant a
les xarxes socials com amb la nostra presència als mitjans.
Hem de seguir aprofitant el lideratge que atorguen les eleccions sindicals per a
donar a conèixer els nostres posicionaments en matèria de política educativa,
de la qual el poder ens vol tenir allunyats, i les nostres propostes d'acció
sindical. És per això que cal seguir apostant per una pàgina web actualitzada
en formes i continguts a la qual remetin les nostres xarxes socials, (facebook,
X, telegram, whats app, instragram, youtube), sense descartar les que puguin
consolidar-se en un futur que cada cop ens porta a canvis tecnològics més
accelerats. En aquest sentit, és una necessitat mantenir-se al dia de les
novetats tecnològiques i fer-les servir sempre en defensa de l’escola pública i
els seus treballadors.
És important que el ressò de les nostres xarxes socials s'amplifiqui amb la
participació de les persones amb llicència sindical, l'afiliació i dels treballadors i
les treballadores de l'ensenyament per tal de donar a conèixer la nostra opinió i
les propostes d'accions per tal d'aconseguir guanys socials i laborals. Així
mateix, la presència als mitjans de comunicació ha de ser una prioritat. Hem de
continuar treballant amb la premsa de forma quotidiana tot aprofitant la nostra
condició de sindicat majoritari i fer visible de forma clara el nostre lideratge a la
societat en general, la qual cosa ens servirà per assolir els nostres objectius i al
mateix temps consolidar la nostra hegemonia sindical entre el professorat i
créixer entre el personal laboral.
Hem de seguir treballant de forma acurada i rigorosa les nostres publicacions:
les de format breu ( Full ), les que aprofundeixen temes d'acció sindical ( Eina ), i
les de reflexió i debat amb profunditat ( Docència ). L’aposta per la digitalització
de les publicacions pot ajudar a arribar millor a un públic que cada cop llegeix
```
3155

3160

3165

3170

3175

3180


```
Novembre de 2024
```
```
menys en paper i que està permanentment connectat. Per altra banda, cal
consolidar el format audiovisual, que ja fa temps que fem servir, tot i que hauria
de millorar la freqüència i periodicitat. Té particular importància pel canvi
d’hàbits social en l’accés a la informació. La proposta és combinar diferents
formats de vídeo segons la durada, uns de més llargs per tal de penjar-los a la
web i difondre l’enllaç i d’altres amb formats més curts per poder visualitzar-los
directament des de les xarxes socials. Finalment, totes les nostres publicacions
han de mantenir una coherència i unitat pel que fa a la imatge corporativa. En
aquesta línia s’ha treballat en els darrers anys i s’ha aconseguit mantenir una
coherència de la imatge corporativa visible a tot els territoris. Per adaptar-nos
als temps seguint el principi de renovació, la imatge corporativa pot modificar-
se, si així s’acorda als òrgans.
```
### 3.2.6. La IAC: el nostre paper en el si de l’organització,

### l’Administració pública i altres sectors

```
Els darrers cursos han estat complicats pel que fa a la relació amb la IAC i
entre les organitzacions sindicals que la formen, especialment després del IV
congrés i la consegüent congelació de relacions. En particular, resulta vital per
a la USTEC·STEs mantenir la sobirania com a organització. Això inclou la
sobirania plena dins el sector educatiu i també la possibilitat de desvincular-
nos, per acord del Consell Nacional d’USTEC, d’alguns acords de la IAC, quan
aquests puguin ser perjudicials per a la nostra organització. Per altra banda, hi
ha molt acord dintre del nostre sindicat sobre la necessitat de mediar per
solucionar la situació actual amb la IAC i reconduir la relació futura. Aquesta
relació i els seus elements definitoris seran abordats a la Ponència
d’Organització i decidits en aquest congrés que ara ens ocupa, el resultat del
qual marcarà el rumb del nostre sindicat, de la relació amb la IAC i de IAC
mateixa.
Tenint en compte aquesta situació, és alhora cert que la influència i
determinació de les polítiques socials i laborals sobre les polítiques sectorials,
la necessitat de donar una resposta social global a aquestes polítiques
```
```
320
```
3185

3190

3195

3200

3205

3210


```
Novembre de 2024
```
```
d’empobriment de la societat, la timidesa mobilitzadora i les claudicacions del
sindicalisme burocràtic, així com la necessitat d’afrontar la lluita per la millora
de les condicions de treball del professorat amb el conjunt dels empleats i
empleades públics són factors que ens han de fer prendre consciència dels
avantatges de resoldre el conflicte amb la IAC. És clau per a la USTEC superar
aquest conflicte sense renunciar a la plena sobirania del nostre sindicat, ja que,
sens dubte, és una condició sine qua non per a la defensa dels treballadors i
treballadores de l’educació i per a contribuir eficaçment a la lluita unitària en la
defensa dels drets laborals en altres sectors.
La IAC és un embrió d’organització, una organització en construcció en temps
difícils per a l’acció sindical i fins i tot afeblida per les dinàmiques dels darrers
anys. Una organització que pretenem construir des d’organitzacions molt
consolidades en els seus sectors amb un important capital sindical, si més no
per sobre del de la mateixa IAC. És cert que les seves contradiccions internes,
la falta de reconeixement recíproc entre sindicats, els diferents models
d’organització, la pèrdua de persones amb un pes específic, el treball de cada
sector amb diferents condicions del treball sindical sectorial, les presses per
avançar en la seva pròpia consolidació i sobretot el IV Congrés han fet que la
IAC no pugui establir-se com una realitat molt més consolidada. No obstant
això, compartim amb els altres sindicats de la IAC una voluntat transformadora
de la societat i de les condicions laborals dels treballadors i treballadores, a
més a més d’una certa base ideològica comuna que ens han donat els anys de
convivència, la qual cosa podria servir com a catalitzador per al rellançament i
normalització de les relacions, de cara a construir una IAC que esdevingui un
instrument útil de mobilització i de negociació, sobretot en l’àrea pública.
Així doncs, USTEC·STEs haurà de decidir, a través de la Ponència
d’Organització d’aquest congrés, sobre els assumptes que el propi sindicat ha
determinat com a prioritaris, en relació amb la IAC, i que ja li vam traslladar en
ocasió de les recents converses bilaterals posteriors a la congelació de
relacions. A posteriori d’això i segons el resultat, caldrà, entre altres assumptes,
decidir sobre:
```
3215

3220

3225

3230

3235

3240

3245


```
Novembre de 2024
```
- La participació dels nostres alliberats i alliberades en les manifestacions
    socials i fer extensives les convocatòries a l’afiliació i als centres de
    treball.
- La nostra participació en escrits, documents i espais de debat de la IAC.
- La participació activa en l’estructura i reunions de la IAC, tant en les
    diferents secretaries nacionals com en les coordinadores territorials.
- La introducció en tots els òrgans de debat i de decisió del nostre sindicat
    de temes de l’acció sindical, organització i política social de la IAC.
    Enfortir el debat a la IAC amb propostes debatudes prèviament a
    USTEC·STEs.
- La proposta i participació en jornades de debat intern centralitzades i
    territorials per a delegats i delegades, i jornades obertes de temes
    socials i laborals amb certa periodicitat.
- La inclusió en eines i docències de temes d’acció sindical i política social
    IAC amb certa periodicitat.
- L’elaboració d’informes de les reunions IAC per al seu coneixement i
    debat en el si del nostre sindicat

### 3.3. On els destinem: sindicalisme alternatiu i social, i

### participació en les diferents lluites

### 3.3.1. Estratègia sindical per a assolir millores educatives i

### laborals

```
No obstant les nostres fortaleses, esmentades al punt 3, malauradament i de
manera paradoxal, també ens hem d’enfrontar a una debilitat no gens
menyspreable: just ara que hem d’encarar la lluita per a una transformació
radical del sistema educatiu (trinxat per la falta d’inversió crònica i pel
desplegament dels decrets de la LEC), és quan tenim el professorat més
```
3250

3255

3260

3265

3270


```
Novembre de 2024
```
```
desmobilitzat i dividit que mai (amb períodes excepcionalment dignes, com ara
les vagues del cicle “Cambray”). Hem de buscar la causa en moltes derrotes
acumulades i en el desengany de massa anys de lluita que no ha servit per
aturar la destrucció de l’educació pública, a banda que també existeix un relleu
generacional important, a base de noves generacions que només han conegut
el context professional a què ens aboca LEC. En el moment en què és més
necessària que mai la força mobilitzadora és quan menys en disposem. Una
altra cosa és el personal laboral, que, partint d’unes condicions molt més
precàries que el personal docent, està ara en un moment reivindicatiu, a rebuf
dels processos d’estabilització i sense el jou del decret de plantilles.
És evident, tal com hem dit més amunt, que hem aconseguit millores laborals i
educatives, però no ho és menys que això no ha servit per a empoderar el
personal en termes de lluita sindical. Això ens obliga a definir com a objectiu
prioritari tornar a activar els claustres, cosa per a la qual necessitem una
estratègia clara i de llarg recorregut per a assolir uns objectius ben definits i
convenientment temporitzats, dintre dels grans eixos abans esmentats
(democràcia, poder adquisitiu, inclusió, estabilitat laboral, etc). En qualsevol
cas, resulta especialment interessant per a injectar moral al col·lectiu que
aquest percebi la nostra estratègia com a exitosa en termes de participació,
repercussió mediàtica i sobretot guanys obtinguts.
Dintre de l’estratègia del sindicat, convé fer un esment especial al recurs de la
vaga, que és un dels més potents, quan es donen les condicions per a
convocar-la. Malgrat els esforços del neoliberalisme per a desacreditar-la,
tenim exemples propers i llunyans, actuals i no tan actuals, de vagues reeixides
que han aconseguit èxits rotunds per als treballadors i treballadores. També en
tenim d’altres de convocatòries exitoses quant a seguiment, però que no han
assolit l’objectiu que perseguien; sense anar més lluny, les recents vagues a
França contra l’augment de l’edat de jubilació impulsada per Macron, que no
van assolir l’objectiu d’aturar el despropòsit, en imposar la mesura, valent-se
d’un article de la Constitució francesa. En qualsevol cas, mai no podem
renunciar a la vaga com a mecanisme efectiu per a canalitzar la pressió
col·lectiva, si llegim correctament la situació i sabem posicionar-la quan és el
moment.
```
3275

3280

3285

3290

3295

3300


```
Novembre de 2024
```
```
Quant al nostre sector i a casa nostra, tal com dèiem més amunt, els darrers
cursos hem tingut excepcionalment exemples potents de vagues amb un
seguiment digne com no n’hi havia hagut des de feia dècades, i han estat
cabdals per a la reversió d’algunes de les retallades que s’arrossegaven des de
feia anys, com ho és el restabliment dels sexennis o les dues hores lectives de
reducció als majors de 55 anys, per bé que parcialment. Estem parlant de les
vagues del cicle “Cambray”, en què probablement el despotisme del conseller
va actuar com a catalitzador d’un malestar ja existent. Ara bé, no és menys cert
que aquella força acumulada va minvar fins al fracàs absolut de seguiment en
la convocatòria del setembre de 2023, ja essent consellera l’Anna Simó.
Malgrat que llegíem el context i no vèiem condicions d’entrada, ens vam llançar
a convocar-la de manera precipitada i sense força suficient ni preparació,
pensant que almenys posicionaríem un titular de premsa. Considerem que
s’haurien hagut d’explorar altres mesures per a generar titulars amb menys
costos per al sindicat, en termes de pèrdua de suport entre els treballadors i
treballadores. En qualsevol cas, hem de tenir sempre present que la no cessió
a les demandes laborals no és deguda a una voluntat indestructible dels
oponents, sinó a la manca de suficient pressió per part dels treballadors. En
aquest sentit, la vaga, per si sola, no és una solució; és l'aplicació de la pressió
la que en determina l’efectivitat.
Cal superar les expectatives de dany previstes per les empreses o governs,
identificant els punts febles i centrant els esforços allà on pertoca. Per tant,
proposem que la nostra estratègia recuperi diversos elements en el nou cicle
que s’obre si volem avançar en els nostres objectius: la xarxa pública única, la
millora salarial, l’augment de recursos i reducció de sobrecàrrega i la
democràcia i pluralitat en els claustres. Els elements necessaris són:
```
- La solidaritat (unitat) sindical és crucial per amplificar els suports i
    recursos durant els conflictes. Cal que definim un decàleg clar
    d’objectius i que intentem que aquest es converteixi en una plataforma
    reivindicativa unitària.
- És essencial reflexionar sobre com potenciar la mobilització en general,
    inclosa la vaga, estant amatents a les noves finestres d’oportunitat que

3305

3310

3315

3320

3325

3330

3335


```
Novembre de 2024
```
```
es puguin generar; ara mateix, els abusos cada cop més freqüents de
les direccions podrien actuar com a catalitzadors en un futur proper per a
poder convocar alguna vaga lluïda. En qualsevol cas, qualsevol
convocatòria de vaga ha d’estar sustentada en una demanda real dels
treballadors i treballadores per a fer-la, i aquí sí que podem incidir
dissenyant un full de ruta estratègic, ben planificat i de pressió creixent
que pugui desembocar en la vaga, que, d’altra banda, ha de tenir un
objectiu molt clar i ben definit; és obvi, que la vaga no és un fi, sinó un
mitjà.
```
- Aquesta estratègia hauria de sustentar-se en accions que es podrien
    emmarcar en quatre pilars: mobilitzacions, acció jurídica, denúncia
    pública i pressió parlamentària, sempre convenientment comunicades.
    Resulta especialment important, pel que fa les mobilitzacions, analitzar
    de manera acurada el context del moment abans de plantejar-les, tenint
    en compte l’estat d’ànim dels treballadors i treballadores, la situació
    sociopolítica, i sobretot implicant-hi la minoria activa de cada centre,
    zona o comarca, per a dissenyar un calendari mobilitzador _in crescendo,_
    assumible per als treballadors, basat en accions exitoses en termes de
    participació real i amb l’objectiu o objectius ben definits.

### 3.3.2. L’acció sindical al territori: visites a centres,

### assessorament i resolució de problemes als professionals de

### l’educació

```
Hem de ser conscients que, a causa de la nostra independència econòmica, el
nostre sindicat té uns recursos limitats que cal administrar de manera racional i
realista. Això implica la necessitat de prioritzar els nostres esforços. I la prioritat
principal de la nostra acció sindical consisteix en la nostra presència física i
quotidiana als centres, el contacte directe als docents i personal educatiu que
representem.
La presència mitjançant les visites sindicals regulars ens permet portar
directament la veu del sindicat als claustres, transmetre informació veraç,
```
```
335
```
3340

3345

3350

3355

3360

3365


```
Novembre de 2024
```
```
contradir les informacions esbiaixades o ocultes tant per l’Administració com
per mitjans de comunicació i/o altres sindicats, i alhora disposar d’interlocució
directa amb mestres, professors, personal laboral i qualsevol membre de la
comunitat educativa. També permet establir tractes individualitzats amb
aquelles persones que ens informen dels seus dubtes, inquietuds, angoixes o
problemàtiques específiques. La resolució convenient, o l’acompanyament que
hi podem fer és el que construeix la confiança necessària entre el sindicat i el
conjunt de la comunitat educativa, el que reforça la imatge pública, i el que
convida a les persones d’escoles, instituts i altres àmbits a afiliar-se i reforçar
així la solidesa del nostre projecte col·lectiu.
La nostra presència no només ha de servir per tractar de resoldre problemes
personals o col·lectius, sinó que és una de les principals fórmules de
transmetre confiança al professorat, una confiança necessària per aixecar la
seva moral en moments tan difícils com els presents, i pas imprescindible per
passar de la individualització actual, a l’acció col·lectiva, al plaer del sentiment
de pertànyer a una comunitat, i a la força que confereix la unió decidida,
principal manera de fer revertir el negatiu procés de reculada dels darrers anys.
És obvi que l’acció sindical directa als centres és una de les tasques més
fonamentals, i alhora delicades, que ens pertoca. És, sobretot, d’una gran
responsabilitat individual. Cadascú de nosaltres que és a les sales de
professors o als espais on interactuem amb els nostres representats esdevé la
imatge pública de la nostra organització, per tant, qualsevol encert o error no té
conseqüències individuals, sinó col·lectives. Cal que sabem transmetre rigor en
les informacions, serenitat en l’actitud, respectuosos en les formes i il·lusió en
el fons. Cal mostrar aptituds organitzatives per animar a la mobilització quan
calgui, i formació per debatre sobre aquelles qüestions que siguin d’interès per
a la comunitat educativa. Cal, a més, transmetre la idea en les nostres formes i
actituds que som una organització plural, conformada per persones de diferent
procedència, variada diversa, també des d’un punt de vista polític, perquè més
enllà que ens identifiquem amb els valors associats tradicionalment a les
esquerres, tenim la responsabilitat de representar a la totalitat d’un professorat
que també és divers i plural.
```
3370

3375

3380

3385

3390

3395


```
Novembre de 2024
```
```
En l’acció sindical també creiem positiu que hi hagi certa continuïtat entre la
persona amb llicència sindical i els centres que visita habitualment, car és
necessari que el delegat i delegada siguin persones de referència per a una
determinada zona o comarca, que permeti certa regularitat i fluïdesa en la
relació. Aquests nexes de confiança, que sovint comporta confidencialitat,
intercanvi d’informació i resolució de problemes individuals ha d’anar
acompanyat de la necessitat tàcita que les persones a què atenem es vagin
afiliant, per enfortir l’organització, i sobretot, per fer més fort el professorat i el
personal educatiu, ben representant per USTEC·STEs, enfront de
l’Administració o qualsevol arbitrarietat individual o col·lectiva.
En aquest sentit, en les nostres visites als centres és preferible avisar amb
temps del dia i hora en què hi serem, enviant un ordre del dia amb els punts a
tractar tant als nostres afiliats d’aquella escola o institut com al mateix centre.
També és oportú demanar que ens reservin una estona per parlar en els
claustres, en aquells centres on tinguem una relació de confiança, per arribar al
màxim de treballadores.
Una altra de les tasques quotidianes de les persones amb llicència sindical és
l’atenció telefònica i presencial, o per altres vies com missatges o xarxes
socials, a les persones que representem. USTEC·STEs entén que tothom ha
de rebre una atenció adient. Tanmateix, i aquest és un debat que fa difícil
d’establir límits en situacions complexes i delicades, hem de ser conscients que
cal donar un plus a aquelles persones que siguin afiliades. Si més no, cal
conscienciar a tota persona atesa a què l’afiliació no és només una manera de
potenciar la capacitat de resoldre problemes individuals, sinó que precisament
millora les possibilitats col·lectives. L’educació pública serà més forta en relació
amb la fortalesa i solidesa del nostre sindicat.
Hem de seguir fomentant i prioritzant les tasques de l’Assessoria Jurídica,
consolidant-lo com a un grup nacional amb els recursos necessaris i el
personal adient. Hem d’aprofitar el treball de l’Assessoria Jurídica en l’acció
sindical quotidiana a través de comunicats de les conquestes o denúncies que
anem realitzant: tant els casos individuals com els que són declarats d’interès
del sindicat.
```
3400

3405

3410

3415

3420

3425

3430


```
Novembre de 2024
```
```
Hem de prendre consciència que la dedicació a l’atenció de les xarxes socials
tant les que ja estan funcionant, com ara pàgina web, Facebook, Twitter, canal
de Youtube, com les que són emergents són bàsiques tant per a l’atenció com
per a difusió de les accions, mobilitzacions, assemblees, etc. que convoquem.
Les publicacions han de seguir essent bàsiques per a l’acció sindical així com
que siguin fàcils d’integrar, per a la seva difusió, a les xarxes socials. Quant a
les noves tecnologies hem de tendir al programari lliure, sempre que sigui
possible.
També hem de prendre consciència del fet que, malgrat que la nostra
organització s’estructura en seus en què l’autonomia organitzativa és una
manera d’adaptar-se a la realitat del territori, hauríem d’anar tendint a
harmonitzar els criteris i els horaris d’atenció del conjunt de les seus.
```
### 3.3.3. Les dificultats i oportunitats

```
Les vagues, la pressió mediàtica, l’acció parlamentària, l’acció jurídica, la unitat
sindical (inclosa l’aixecada unitària de la Mesa de Negociació) i les
negociacions han estat els puntals de l’acció sindical durant el darrer cicle de
mobilitzacions, especialment durant el mandat del conseller Cambray. Aquest
cicle s’ha tancat amb una millora de les condicions laborals i de la qualitat del
sistema públic, per bé que aquest tancament ha sigut incomplet, en no assolir,
per exemple, el retorn del deute dels estadis. Dit això, ara cal que replantegem
els nostres objectius per evitar que, per part de l’Administració, les
negociacions tornin a situar-se en un tràmit en què es limiten a prendre nota de
la nostra disconformitat, menystenint els treballadors i treballadores, i que
apliquin la seva pròpia agenda sense pràcticament cap modificació.
Això ens obliga a replantejar determinades estratègies que comporten
combinar totes les formes d’accions i mobilitzacions, tal com apuntàvem més
amunt: manifestacions, concentracions, vagues, denúncies públiques
sistemàtiques, reforçament d’accions jurídiques, accions contundents no
violentes que busquin la complicitat dels membres de la comunitat educativa,
pressió parlamentària, campanyes intensives a les xarxes socials, etc. Això
```
3435

3440

3445

3450

3455

3460


```
Novembre de 2024
```
```
també comporta fer servir tots els contactes i influències possibles, com ara
representants polítics o personalitats de prestigi i referència de qualsevol camp
perquè assumeixin les reivindicacions de l’escola pública.
D’altra banda, caldrà treballar dur amb els mitjans de comunicació, tant els
generalistes i convencionals, com els especialitzats i alternatius, per transmetre
els nostres missatges i posicionaments polítics, i alhora com a altaveu de les
mobilitzacions per tal que arribi als centres educatius el ressò de les protestes i
animin a participar els indecisos i aixecar la moral col·lectiva.
També ens cal fer servir recursos habituals com les assemblees comarcals de
professorat, treballar amb col·lectius docents i de personal educatiu, grups
articulats de defensa de l’ensenyament públic o adherir-nos i participar
activament en aquelles iniciatives que encaixin amb les nostres estratègies en
favor de l’educació pública.
Al llarg del proper període, aquest conjunt d’accions, emmarcades en una
estratègia ben dissenyada i a llarg termini, ens ha de permetre reforçar la
nostra organització, així com la capacitat organitzativa del professorat i el
personal dels centres a fi de poder retornar a la capacitat anímica que ens
permeti tornar a mobilitzar-nos amb tota la força possible.
Cal tenir present també l’enfortiment dels nostres competidors sindicals. D’una
banda CGT s'ha consolidat com a referent entre els sectors més militants i
mobilitzats del professorat, i han sabut instrumentalitzar els espais horitzontals,
tals com plataformes o assemblees. Per això cal que fem un esforç per treballar
millor aquests espais de forma sistemàtica, dedicant-hi persones delegades i
evitant que siguin instrumentalitzats per altres organitzacions sindicals. Per
altra banda, ASPEPC s’ha enfortit i ha arribat a ser la segona força sindical
treballat sobretot l’elaboració de discurs pedagògic, espais de debat, articles
d’opinió a premsa i generació d’opinió a les xarxes socials. Cal que dediquem
esforços, des de la Secretaria de Política Educativa i grups de treball
respectius, a generar discurs, un discurs que la Secretaria de Formació té la
missió de difondre entre les persones alliberades i afiliades, així com la
Secretaria de Comunicació la té a l’hora de difondre’l a la societat en general. I
evidentment, cal no perdre de vista el paper indispensable de la Secretaria
```
3465

3470

3475

3480

3485

3490


```
Novembre de 2024
```
```
d’Acció Sindical en aquesta xarxa de treball col·laboratiu, una secretaria
encarregada de dissenyar objectius i estratègia per a l’èxit en la nostra acció
com a sindicat.
```
### 3.3.4. Objectius

```
L’acció sindical ha de tenir clara quins són els objectius dels anys que venen.
Aquests mantenen una línia de continuïtat amb la nostra trajectòria anterior; no
obstant això, ens trobem en un canvi de cicle que hem de saber analitzar
correctament.
En primer lloc, cal tenir molt clar que és necessari reforçar el nostre model
sindical horitzontal, assembleari i participatiu, amb la voluntat de continuar
liderant la lluita a favor de l’ensenyament públic i de la defensa i assessorament
dels seus treballadors i treballadores.
```
### 3.3.4.1. La lluita contra la LEC i la LOMLOE i la seva filosofia de

### fons

```
Per tot això hem de continuar lluitant contra l’aplicació de la LEC i la LOMCE i
de la normativa que les despleguen, que estan demostrant la seva toxicitat en
l’ensenyament públic. Més enllà del que puguem esperar dels recursos encara
pendents contra algunes d’aquestes normatives, el que es tracta és de lluitar
contra un model educatiu de caràcter privatitzador, en què cada escola esdevé
una mena d’empresa que competeix contra les altres, i cada docent també
acabaria esdevenint un empresari de si mateix, en competència amb altres.
Nosaltres defensarem sempre un sistema educatiu coherent, de qualitat, on
cada escola i institut tingui una gran qualitat, s’evitin els guetos, i els
professionals siguin destinats de manera objectiva, segons criteris de
transparència, objectivitat i especialitat, on els equips directius esdevinguin
coordinadors, els centres estiguin regits des de principis democràtics i
l’autonomia s’entengui com adaptació a la realitat de l’entorn (i no pas a
projectes singulars i no intercanviables que tinguin com a objecte competir pel
```
```
350
```
3495

3500

3505

3510

3515

3520


```
Novembre de 2024
```
```
mercat educatiu en atreure les famílies amb major potencial cultural i
econòmic).
```
### 3.3.4.2. La lluita contra la privatització i per la xarxa única

```
Any rere any, constatem com els processos de matrícula acaben amb menys
grups de la pública i més de la concertada. Aquest tancament de línies es
produeix en el context de davallada demogràfica dels darrers anys i, des del
sindicat, creiem fermament que ens trobem davant una oportunitat històrica per
a fer una aposta ferma per reduir les ràtios d’alumnat per aula, especialment en
zones empobrides. Aquesta seria una mesura d’enorme consens dintre de la
comunitat educativa i que permetria treballar amb grups més reduïts, una
atenció més individualitzada que facilités l’atenció a la diversitat i una veritable
escola inclusiva, element clau per a incrementar la qualitat educativa.
Mentrestant, el departament d’Educació segueix posant traves a la participació
de les organitzacions sindicals a les comissions de participació territorials, on
es duu a terme la planificació de l’oferta educativa i es prenen les decisions
respecte al tancament de grups i línies de l’escola pública. I, per tant, l’accés a
aquestes dades és limitat. És el cas del servei territorial de Girona, per
exemple. El tancament de línies de l’escola pública i l’increment de recursos a
l’escola concertada, són dos clars símptomes del que considerem més greu: la
desorientació d’un Govern que es fa dir d’esquerres i la pèrdua d’una
oportunitat històrica per a dissenyar l’estratègia per la construcció d’un sistema
educatiu públic robust que sigui capaç d’abordar els reptes educatius del segle
XXI. De fet, des del curs 2023, als centres concertats els resulta més fàcil
arribar al final de tot el procediment d’inscripció, ja que només necessiten 15
alumnes per a mantenir el concert del grup d’I3. Aquest nombre mínim
contrasta un altre cop amb el que s’exigeix a la pública, on calen 20 alumnes
per evitar el tancament d’un grup. I això sense tenir en compte que l’escola
concertada pot tornar a oferir el curs vinent les mateixes places, mentre que a
l’escola pública no existeix aquesta possibilitat i la línia queda tancada.
```
3525

3530

3535

3540

3545


```
Novembre de 2024
```
```
Arribats a aquest punt, pensem que cal obrir la carpeta dels concerts educatius.
Cal derogar el decret que regula els concerts, un instrument de segregació
social i perpetuació de les desigualtats denunciat per múltiples organismes
governamentals i no governamentals a escala nacional i internacional. Crida
l’atenció que, mentre que el sistema educatiu català no arriba ni al 70% de
places públiques, la majoria dels països europeus se situen per sobre del 90%
d’escola pública. És el cas de països com Alemanya (91,62%), Itàlia (94,89%),
Finlàndia (96,92%), els Països Baixos (99,14%) o Irlanda (99,58%), entre molts
d’altres. USTEC·STEs (IAC) estem plenament convençuts que el que ens cal
és tenir un sistema únic d’educació pública i de qualitat, i en aquest sentit,
reclamem al Govern un full de ruta en aquesta direcció. Ens caldrà tornar a
posicionar la nostra ILP d’educació. Sabem que aquest pot ser un procés llarg,
però que cal planificar i sens dubte sabem que el camí a seguir en aquest
procés passa per la millor inversió en l’educació pública. Implica enfortir la
xarxa de centres de titularitat i gestió públiques, ja que són els únics que poden
garantir la igualtat d’oportunitats, l’equitat i la cohesió social. I passa també per
dur a terme les inversions necessàries per a la creació i construcció de centres
i aules necessaris per a l’erradicació dels barracons. Mòduls prefabricats
instal·lats arreu del territori: 962, centres íntegrament,i en mòduls, 84.
Caldrà continuar denunciant mediàticament, i en cas que els òrgans del sindicat
ho autoritzin, jurídicament, les irregularitats que hi puguin haver en la concessió
de concerts, la competitivitat entre centres, el finançament paral·lel de les
patronals, la concertació de línies privades on se’n suprimeixen de públiques,
un mapa escolar on només puguin autoritzar-se la construcció de centres
públics, la creixent privatització de la formació professional.
D’altra banda, no és tolerable que a l’escola pública es permeti o toleri
l’externalització de serveis, una de les principals vies endògenes de
privatització. Ja portem uns quants anys amb experiències molt negatives, com
l’externalització dels serveis informàtics i reprogràfics, els serveis de vetlladores
o de menjadors escolars i monitoratge. Entenem que tot allò que implica actes
educatius en l’àmbit del centre educatiu (això inclou activitats extraescolars, on
entenem que les administracions locals hi tenen un paper essencial) han de ser
públics, gestionats de manera pública, per treballadors públics. En aquest
```
3550

3555

3560

3565

3570

3575

3580


```
Novembre de 2024
```
```
sentit, tampoc no podem admetre que la formació permanent recaigui en
empreses o institucions privades o sota fórmules mixtes público-privades, que
fa que, creixentment els docents l’hagin de pagar de la seva butxaca, o que els
contribuents financin beneficis empresarials.
En els darrers anys, a més, les fórmules de privatització s’han anat sofisticant a
mesura que s’estenien a l’ensenyament públic. Algunes escoles i instituts han
creat les seves pròpies fundacions per tal de poder gestionar jurídicament
recursos propis. Això comporta el perill d’imitar el capteniment dels centres i
franquícies privades que propicien copagaments, generen certa capacitat de
rebuig de les famílies més desfavorides o contribueixen a crear una xarxa
pública de primera divisió a la recerca de l’alumnat procedent de famílies més
benestants. La insuficiència endèmica de recursos, a més, ha generat aquestes
dinàmiques de copagament a les quals acabem de fer referència. Aquest és un
fet al qual, potser la comunitat educativa s’hi ha acostumat, encara que té
efectes perversos com ara la capacitat d’excloure un percentatge d’alumnes
elevat. Entenem que l’Administració té la responsabilitat de la bona salut
econòmica dels centres que implica la gratuïtat total de tots els serveis.
```
### 3.3.4.3. La lluita pel desplegament d’una educació inclusiva

```
Catalunya segueix al capdavant de l’abandonament escolar prematur (14 %),
tant en relació a Espanya (13,9 %) com a la mitjana europea (9,7 % el 2021).
L’any 2022, 97.062 joves van abandonar prematurament el sistema educatiu a
Catalunya. Un símptoma inequívoc que el sistema és incapaç d’oferir una
proposta ajustada a les necessitats i interessos de l’alumnat. Per tal que el
nostre país avanci en model de societat més justa, igualitària, equitativa i
inclusiva, ens cal una educació inclusiva, tal com ja hem vist al punt 2.2.2.9. I
per a això, hem d’aconseguir el necessari pressupost públic, arribant al 6% del
PIB. Per altra banda, és clar que amb el pressupost no en fem prou. Cal una
bona planificació posterior. Necessitem un departament d’Educació
professional, capacitat, de qualitat, honest, ambiciós i amb la voluntat de
desenvolupar i implementar les mesures i suports universals, addicionals i
intensius.
```
3585

3590

3595

3600

3605

3610


```
Novembre de 2024
```
### 3.3.4.4. La lluita per l’estabilització de les plantilles

```
El juny del 2024, s’ha conegut una nova sentència del TJUE que resol
qüestions prejudicials plantejades per un jutjat contenciós administratiu de
Barcelona en relació a les demandes de funcionariat interí de la Generalitat de
Catalunya sobre el reconeixement del dret a l’estabilització. Es desprèn una
crítica al Tribunal Suprem, ja que fins i tot es planteja als jutjats que se’n canviï
la jurisprudència per no tenir en compte la directiva 1999/70/CE i l’Acord Marc
en relació al personal funcionari temporal.
La sentència es reafirma en la insuficiència de les mesures adoptades fins ara
a l’Estat Espanyol, incloent-hi la Llei 20/2021 de Mesures Urgents per a la
Reducció de la Temporalitat a l’Ocupació Pública, per donar resposta al
funcionariat interí en abús de temporalitat. El TJUE considera que les mesures
actuals no són suficients per a evitar repetir en un futur la situació d’abús i
tampoc són sancionadores (les indemnitzacions no tenen caràcter de sanció).
No obstant això, el tribunal no dona cap resposta definitiva sobre quines han de
ser les mesures sancionadores ni dona les claus de com resoldre el problema.
En tot cas, USTEC·STEs entenem que la sentència del TJUE representa un
nou correctiu a les administracions espanyoles i catalanes, i una nova
oportunitat per a trobar una solució satisfactòria per a les persones en abús de
temporalitat. La solució ha d’implicar, al nostre entendre, la funcionarització del
personal interí en igualtat de drets i condicions laborals a la resta del col·lectiu
estable, en obrir la porta a un nou concurs de mèrits.
Es demostra com la doble via d’accés a la funció docent que defensem
USTEC·STEs (IAC) és possible i desitjable, tal com apuntàvem al punt 2.2.2.3.
D'una banda, una via que consolidi les persones de dins del sistema, amb una
avaluació basada en l’experiència (concurs de mèrits), i d’altra banda, una via
per a les persones de fora del sistema o amb poc temps treballat, però amb
proves no eliminatòries, menys memorístiques, amb criteris de correcció
públics i transparents i amb una prova similar a la del COE pel que fa a
programacions didàctiques. Per tal de fer possible aquesta doble via, ja és hora
```
3615

3620

3625

3630

3635

3640


```
Novembre de 2024
```
```
que el departament d’Educació faci els deures i negociï amb el Ministerio de
Educación y Formación Profesional les modificacions necessàries del reial
decret 276.
Així mateix, cal un pacte d’estabilitat per a totes les persones no estabilitzades
en els actuals processos. Cal reconèixer, en primer lloc, el dret a compensació
a tothom que hagi participat dels processos d’estabilització, amb independència
d’haver-se presentat a un o als dos procediments (CM/COE) i de la plaça
ocupada els darrers anys; i, en segon lloc, cal un acord per garantir que
ocuparan una vacant durant un període de temps suficient per a la
funcionarització.
Processos d’estabilització: recta final del viacrucis
El concurs de mèrits (CM) i el concurs d’oposicions d’estabilització (COE)
haurien d'haver funcionaritzat més de vint-i-set mil docents. Si a això li sumem
les prop de deu mil places convocades al concurs d’oposició ordinari (COO),
arribaríem a la xifra de trenta-set mil docents que haurien passat d’interinatge a
funcionariat de carrera en dos anys. Això no hauria estat possible sense la
nostra lluita dels darrers anys, centrada en la pressió política al Congrés, durant
l’estiu del 2021, i amb mobilitzacions, inclosa la vaga, que vam impulsar
conjuntament amb plataformes d’interins i interines i altres organitzacions
sindicals. La combinació de la pressió parlamentària i la mobilització va fer
possible el concurs de mèrits i les oposicions facilitadores, en un context en
què Europa empenyia cap a l’estabilització.
Aquests eren els números que feia el Departament, però realment no seran
trenta-set mil. Al COE, van quedar 806 places desertes (se’n van oferir 14.238 i
només se’n van assignar 13.432), ja sigui per manca d’aspirants en algunes
especialitats o bé perquè molts no van ser seleccionats. D’entre els darrers, n’hi
ha que van suspendre sense poder conèixer en detall els motius, donada la
manca de criteris d’avaluació objectius, la qual, en algunes especialitats, va
provocar una gran disparitat en els resultats entre els diferents tribunals d’una
mateixa especialitat; i també hi ha persones que van superar les proves, però
no van ser seleccionades pel fet de no acumular prou mèrits, i més tard es va
veure com s’ampliava el nombre de places del COO.
```
```
365
```
3645

3650

3655

3660

3665

3670

3675


```
Novembre de 2024
```
```
En qualsevol cas, tot i les mancances en els processos d’estabilització, podria
ser –en el millor dels casos– que l’administració aconsegueixi reduir la taxa
d’interinitat per sota del 8% abans que acabi l’any 2024, condició fixada per la
UE per poder accedir als Fons de Recuperació Europeus. Ara bé, pel camí
s’hauran quedat sense estabilitzar moltes persones interines en abús de
temporalitat. L’anomenem abús de temporalitat perquè així ho va dictaminar la
sentència del TJUE del 19 de març del 2020, en virtut de la directiva 1999/70,
per a aquelles persones interines amb més de tres anys treballats ocupant
places estructurals.
Deixant de banda l’abús de temporalitat, que implica haver estat ocupant
places estructurals, ens consta que a la borsa docent hi ha al voltant de 15.200
persones que porten més de 3 anys de serveis prestats. La persona amb més
antiguitat ha treballat més de 38 anys.
En aquest sentit, i tal com hem denunciat USTEC·STEs al llarg dels darrers
anys, els processos d’estabilització no han complert plenament l’objectiu que
haurien de tenir. En comptes de garantir l’estabilitat a les persones més
veteranes, s’estabilitzen places. Al CM, l’anàlisi d’USTEC·STEs va permetre
corroborar que fins a 4.178 docents en actiu amb més de set anys de serveis
```
### prestats no van obtenir-hi cap plaça (per a més detalls, llegiu aquest informe).

```
D’altra banda, el fet que haguessin quedat places desertes al COE i al COO és
inacceptable i demostra la nostra denúncia constant que els processos
d’oposició tal com estan plantejats no serveixen per estabilitzar persones.
USTEC·STEs vam exigir que totes les places desertes del COE fossin
transvasades al CM; en lloc d’això, van passar al COO i, per tant, ja no
s’emmarquen en els processos d’estabilització.
Per tots aquests motius, denunciem que aquests processos, malgrat que han
estabilitzat molts treballadors i treballadores en frau de llei, no han estat prou
garantistes ni justos. Si, a més a més, tenim en compte la manca de criteris
acceptables per a baremar els mèrits, l’opacitat en els criteris d’avaluació de les
proves del COE i els nombrosos errors tècnics, no és exagerat afirmar que
l’estabilització al departament d'Educació ha estat com a mínim molt millorable.
```
3680

3685

3690

3695

3700

3705


```
Novembre de 2024
```
```
És per tot això que calen noves mobilitzacions, accions i pressió per donar
garanties de continuïtat a tot el personal interí i fer-ne possible l’estabilització.
```
### 3.3.4.5. Malestar laboral i lluita per dignificar les nostres

### professions

```
En els darrers anys, especialment des de la pandèmia, s'ha evidenciat un
deteriorament de la salut física i psíquica dels docents, un fenomen global que
ha contribuït a la "gran renúncia" en el sector educatiu. Aquesta situació ha
portat a un percentatge important de mestres i professors a abandonar la
professió o a no trobar aspirants per a substituir-los.
Davant d'aquest escenari, les secretaries de Política Educativa i d'Acció
Sindical d'USTEC·STEs van crear el Grup d’Estudi sobre l’Estat Moral de la
Professió (GEMP). Aquest grup va elaborar un qüestionari amb 81 preguntes
per recollir informació sobre les condicions laborals i l'estat de salut dels
docents. L'enquesta es va distribuir a finals de març de 2024 a uns 90.000
docents de la Generalitat de Catalunya, i va obtenir 10.414 respostes, una
mostra representativa de la professió.
Les conclusions de l'estudi indiquen un esgotament físic i psicològic dels
docents a causa de l'increment de la càrrega laboral i la pèrdua de condicions
de treball. La jornada laboral mitjana dels docents és de sis dies per setmana
durant 37-38 setmanes anuals, cosa que desmenteix el mite de les llargues
vacances. Els docents se senten més satisfets en entorns amb menys alumnes
i en espais com les escoles oficials d'idiomes, on la independència professional
és més alta. Per contra, l'ESO i l'ensenyament primari presenten els nivells més
baixos de satisfacció. Factors com la baixa democràcia interna als centres, una
càrrega burocràtica excessiva, i unes polítiques educatives ineficaces
contribueixen al malestar dels docents. I les dones pateixen més problemes de
salut que els homes, influïdes per polítiques laborals inadequades.
L'estudi destaca que la situació econòmica i material és determinant per a la
salut dels docents. Un 36% dels professionals està disposat a abandonar la
professió, amb un de cada quatre fent-ho en el proper any. Això revela una
```
3710

3715

3720

3725

3730

3735


```
Novembre de 2024
```
```
situació crítica que requereix mesures immediates econòmiques,
administratives i legislatives per revertir la tendència. Els principals factors que
fan poc atractiva la professió inclouen conflictes amb persones, pèrdua
d'autoritat i estatus, càrrega psicològica per les condicions de treball i tasques
burocràtiques excessives.
```
### 3.3.4.5.1. Salaris dignes i poder adquisitiu

```
El professorat de Catalunya és dels més empobrits de l’Estat espanyol, situat a
la cua salarial i al capdavant en pèrdua de poder adquisitiu. Els últims tres
anys, tant docents com la resta de treballadors i treballadores hem patit una
escalada inflacionista que ens ha portat a una pèrdua de poder adquisitiu
alarmant, d’aproximadament el 6%. Els acords dels increments salarials
insuficients, signats per CCOO i UGT a la Mesa General de Funció Pública, a
Madrid, han acabat suposant una revalorització dels nostres salaris de només
un 9,26% en tres anys, molt per sota del 15,2% d’increment de l’IPC de
Catalunya en aquest període.
```
```
Si ho mirem amb més perspectiva, des de 2009, la inflació a Catalunya ha estat
del 33,6%, mentre que la revalorització salarial dels docents de nou ingrés ha
estat només de l’11,4% per als professors de secundària i del 13,4% per als
mestres de primària. Si prenem com a referència el poder adquisitiu que es
tenia el 2009, un/a docent de nou ingrés està deixant de percebre cada any
7.373 € bruts a secundària i 5.860 € bruts a primària, i els docents amb vint-i-
cinc anys d’antiguitat estan deixant de percebre respectivament 9.996 € i
8.077 € anuals. En aquest cas, la pèrdua total acumulada des de 2009 fins a
finals de 2024 arribarà a ser de 100.200 € i 79.300 €, és a dir, en setze anys
haurem perdut el salari de dos anys. La pèrdua salarial és equivalent a treballar
```
3740

3745

3750

3755

3760


```
Novembre de 2024
```
```
dos anys de franc (els imports indicats estan referits a salaris bruts ja
actualitzats amb l’increment del 2% de 2024).
Durant els darrers dos anys, la pèrdua de poder adquisitiu està superant de
manera sostinguda el 20% respecte a 2009: ens trobem en els pitjors nivells de
pèrdua dels últims quinze anys. Per altra banda, convé tenir present que la
resta de sectors estan tenint actualitzacions retributives més justes: des de
2009, la revalorització salarial del conjunt de treballadores i treballadors de
l’estat a jornada completa (dels tres sectors: serveis, construcció i indústria) ha
estat del 25% i la revalorització de les pensions ha estat del 30%, xifres força
més properes al creixement de la inflació. D’aquestes dades hem de concloure
que som les persones al servei de l’Administració pública les que continuem
sufragant amb els nostres salaris, encara retallats, els costos d’aquella crisi. El
gràfic següent mostra l’evolució temporal, des de 2009, dels salaris a Catalunya
dels docents de nou ingrés conjuntament amb l’IPC de Catalunya i del conjunt
d’Espanya. És destacable que les retribucions del 2024 tot just compensarien la
inflació que es va patir des de 2009 fins al 2017, i que més de la meitat de la
inflació acumulada fins ara es concentra en els darrers tres anys.
La inflació no és l’única causa del nostre empobriment. També ho són les
retallades salarials als treballadors i treballadores públics en plena crisi
financera de 2010, encara no revertides:
```
- Baixada de salari base i complements:
- Baixada de les pagues extraordinàries:

3765

3770

3775

3780


```
Novembre de 2024
```
- Congelació salarial des de 2010 fins a 2016.
- Suspensió des de 2012 de les prestacions i ajuts dels Fons d’Acció Social
(FAS) de les persones al servei de l’Administració de la Generalitat.
- Suspensió des de 2012 de les aportacions, per part de l’Administració, al fons
de pensions de les treballadores i treballadors al servei de la Generalitat.
Però encara patim més factors que aprofundeixen en la precarietat de les
nostres condicions salarials: cobrar un sol càrrec malgrat que se’n desenvolupi
més d’un, el no reconeixement d’alguns càrrecs (com la tutela d’estudiants
universitaris, anteriorment retribuïda) i no cobrar les sortides ni les colònies. La
retallada del primer sexenni de 6 a 9 anys i el deute acumulat amb les persones
afectades va en augment. L’anomalia en els estadis (recordem que a Catalunya
som els únics docents de l’Estat espanyol amb aquesta afectació) creix any
rere any. L’any 2024, acabarà amb més de 65.000 docents amb antiguitat
posterior a gener de 2006, dels quals 39.000 es trobaran afectats (més de 6
anys d’antiguitat) per un deute que assolirà els 265 milions d’euros. Acabarem
l’any amb 5.000 persones més afectades pel deute, que es veurà incrementat
en 37 milions d’euros. Amb relació al deute dels estadis, cal tenir present que el
passat mes de gener, el departament d’Educació, CCOO i UGT el deixaven de
banda amb la signatura d’un acord que no comprometia al seu reconeixement.
L’empobriment de les persones al servei de l’educació a Catalunya contrasta
molt amb l’enriquiment de les que continuen acumulant riquesa i omplint-se les
butxaques. La cronificació de les mesures adoptades per la crisi i les seves
conseqüències impliquen unes desigualtats que aboquen molts professionals a
no arribar a final de mes (prop del 30% dels infants i joves estan per sota del
llindar de la pobresa), una emergència d’habitatge que ha suposat una pujada
del 66% en el lloguer els últims deu anys (pot arribar a suposar un 50-60% del
nostre sou), un increment terrible dels preus dels productes bàsics i un
augment de preus en les factures dels subministraments.
La situació esdevé insostenible i cal prendre’n consciència per tal d’assenyalar
els culpables i els còmplices, que han situat el professorat de Catalunya a la

```
380
```
3785

3790

3795

3800

3805

3810


```
Novembre de 2024
```
```
cua salarial de l’Estat espanyol, sent Catalunya la segona zona més cara on
viure.
A banda d’uns salaris inacceptables, les condicions a l’aula són indignes: ràtios
abusives, manca de recursos per a l’educació inclusiva, sobrecàrrega de feina i
burocràcia, pèrdua de la democràcia als centres i falta d’estabilitat laboral. Tot
això fa que treballar a l’educació pública del país s’hagi convertit en una de les
últimes opcions per a moltes persones, que decideixen apostar per altres
sectors laborals amb més garanties i qualitat de vida. Cada dia de
nomenaments, entre un 40-50% de les substitucions queden sense cobrir per
manca de personal a la borsa i la xifra puja a un 60-70% de mitjana si ens
centrem en el professorat de secundària.
Cada vegada són més les evidències que demostren que la nostra professió
s’està desajustant pel que fa a les condicions del mercat laboral. Davant de la
manca de professorat, especialment greu en algunes especialitats de
secundària i FP, i la pèrdua de prestigi social de la tasca, és urgent dignificar
les condicions laborals i materials a les aules. Per això, calen millores
retributives als diferents cossos docents i es fa del tot necessari un pressupost
expansiu per a l’educació pública, que assoleixi el 6% del PIB que marca la Llei
d’Educació de Catalunya. En aquest sentit, convé tenir present que el
recentment publicat avanç del PIB de Catalunya de 2023
(https://www.idescat.cat/dades/piba/pibaca.html) situaria aquest indicador en
277.750 milions d’euros. Per assolir el 6% d’inversió en educació, caldria
destinar-hi gairebé 16.700 milions d’euros. Actualment, el departament
d’Educació hi està dedicant només 6.820 milions d’euros i els recentment
rebutjats pressupostos de la Generalitat contemplaven no invertir-hi més de
7.500 milions.
La dignificació dels sous seria possible amb un important increment salarial a
partir de diverses mesures que USTEC·STEs (IAC) defensem a la Mesa
General:
```
- Revertir les retallades: la baixada del salari base de 2010 i la baixada de les
pagues extraordinàries.

3815

3820

3825

3830

3835

3840


```
Novembre de 2024
```
- Aprovar un sistema d’actualització salarial semblant al de la llei 21/2021, que
garanteix el poder adquisitiu dels pensionistes, directament vinculat a l’augment
de la inflació.
- Restablir els sexennis i reconèixer el deute adquirit des de 2012, uns diners
robats que cada dia que passa continuen augmentant.
- Garantir un complement específic de la comunitat autònoma més digne,
augmentant-ne la quantia.
- Recuperar les prestacions i ajuts dels Fons d’Acció Social (FAS) de les
persones al servei de l’administració de la Generalitat.
- Actualitzar els complements específics singulars, com el cas de la coordinació
digital, entre d’altres.
- Reclassificar diverses categories professionals (personal laboral, cos únic
d’FP, mestres, etc.)
- Cobrar tots els càrrecs que es desenvolupen.
- Cobrar dietes per sortides i colònies.
- Incorporar el sisè sexenni.

### 3.3.4.5.2. Combatre la sobrecàrrega i millorar el clima laboral

```
Un altre dels objectius clau de la nostra lluita els propers anys ha de ser dotar
els docents i el personal educatiu dels recursos necessaris per a desenvolupar
la seva tasca i eliminar la sobrecàrrega de treball. L'estat actual de la professió
docent reclama una sèrie de millores per garantir una educació de qualitat i
unes condicions laborals dignes. Algunes propostes clau són:
Reduir la burocràcia: És essencial simplificar la càrrega burocràtica a la qual
estan sotmesos els docents. Una manera de fer-ho és simplificar els processos
d'introducció informàtica, fent-los més àgils i menys tediosos.
```
3845

3850

3855

3860

3865


```
Novembre de 2024
```
```
Programacions d'aula: Cal una elaboració de les programacions d'aula que
sigui més senzilla i assequible, permetent als docents dedicar més temps a la
tasca educativa directa.
Recursos per a la Inclusió: Són necessaris més recursos per garantir una
educació inclusiva, assegurant que tots els centres educatius comptin amb
aules d'acollida i SIEI, així com reduint les ràtios a 20 alumnes a Primària i
ESO, i a 25 a Batxillerat i FP.
Jornada laboral i reducció de càrregues: L'aplicació de la jornada de 35 hores
setmanals, amb una reducció proporcional de les hores lectives i de presència
al centre, és fonamental. A més, caldria reduir la càrrega lectiva en centres que
implementin metodologies complexes que requereixin major preparació i
coordinació.
Decisions col·lectives i projectes: És important que els claustres decideixin
col·lectivament en quins projectes s’involucren abans de comprometre’s a
activitats que suposen un sobreesforç addicional.
Autonomia pedagògica: Garantir l'autonomia pedagògica dels docents a l'aula
és vital per a una educació de qualitat.
Protocols contra la violència: cal establir protocols comuns i respostes
coherents a tot el sistema per tractar la violència contra els docents.
Eliminar proves innecessàries: És imprescindible eliminar les proves de
competències bàsiques que suposen una sobrecàrrega per als docents,
especialment aquelles de correcció interna no remunerada.
Condicions de treball i conciliació: Proposar més dies de preparació del curs al
setembre i compensar les hores de colònies amb dies de descans pot millorar
significativament les condicions de treball dels docents. A més, és crucial cobrir
les baixes des del primer dia per evitar la sobrecàrrega dels docents.
Oposicions: Finalment, no programar oposicions durant el curs escolar evitaria
la doble jornada dels membres dels tribunals, permetent un millor equilibri entre
vida professional i personal.
```
3870

3875

3880

3885

3890

3895


```
Novembre de 2024
```
### 3.3.4.5.3. La democràcia i la diversitat metodològica

```
En aquest sentit, és prioritari acabar amb els perfils, el PDI o qualsevol selecció
de professorat on intervingui directament un òrgan de direcció. L’accés a una
vacant o destinació ha de fer-se mitjançant mecanismes objectius que
possibilitin la total independència de criteri del professional i previngui
situacions de nepotisme, dependència o submissió a projectes de direcció, o a
l’arbitrarietat que sempre comporta el fet que sigui una persona, o un equip
reduït de persones, a triar o mantenir un treballador a la seva plaça.
Continuem defensant que tota direcció, equip de direcció i càrrecs pedagògics
siguin triats mitjançant un model d’elecció democràtica, tot rebutjant qualsevol
restricció que pugui discriminar el professorat per a l’accés a les tasques de
direcció. Que, a més, qualsevol docent pugui accedir a una formació adient per
poder exercir aquestes funcions.
Entenem que el funcionament d’un centre ha de ser sempre democràtic, amb
ampliació de les competències dels claustres i dels consells escolars,
especialment les relacionades amb el projecte educatiu i les decisions
curriculars.
Entenem que les tasques de direcció han de perdre complexitat, i que la gestió
quotidiana, especialment d’aquells aspectes més administratius, passin a ésser
portades des dels Serveis Territorials. Que les direccions tinguin,
preferentment, un caràcter rotatori per implicar al màxim els claustres en la
coordinació dels centres. Entenem que és prioritari retornar la cultura
democràtica en l’organització administrativa i pedagògica dels centres.
Algunes de les mesures cabdals són:
```
### 1. Derogar els decret de plantilles, autonomia i direccions, alhora que restar

```
amatents al més que probable desenvolupament del decret d’avaluació.
```
### 2. Garantir de la diversitat metodològica als claustres.

3900

3905

3910

3915

3920

3925


```
Novembre de 2024
```
### 3. Retornar a claustres democràtics que prenguin decisions, en comptes de

```
ser un espai merament informatiu on l’equip directiu exposa què s’ha fet i
què es farà.
```
### 4. Elaborar el projecte educatiu des del treball pedagògic conjunt i les

```
decisions consensuades del claustre.
```
### 5. Decidir en claustre les decisions que l'afecten (canvi de mobiliari que

```
implica un canvi metodològic, sortides i colònies, agents que entren al
centre, projectes en els quals es participa...)
```
### 6. Garantir, mitjançant els processos de provisió de destinacions

```
transparents i objectius i concursos de trasllats on apareguin la pràctica
totalitat de les places, uns claustres plurals, des del punt de vista
pedagògic, metodològic, ideològic i generacional.
```
### 7. Promoure la rotació en els càrrecs directius.

### 8. Revertir el paper gerencial de les direccions i retornar-los a la funció de

```
gestió de les decisions del claustre.
```
### 3.3.4.6. Transformació Social: pedagogia crítica contra el

### neoliberalisme

```
Amb l’aparició dels darrers mals resultats de PISA de 2023, l'opinió pública s’ha
abocat al debat educatiu. En aquesta ocasió, destaquen dues respostes
estereotipades igualment problemàtiques i que es retroalimenten: atribuir els
mals resultats a l'excés innovador i al relaxament de l'exigència, d'una banda, i
creure que no s'ha anat prou enllà en la implementació del marc competencial,
de l'altra.
Però mentre discutim sobre metodologies, atrapats en l'oposició entre
coneixement i competències, el neoliberalisme s'encamina cap a una deriva
neoautoritària en les polítiques educatives que persegueixen l'eficiència
econòmica (les de l'OCDE, impulsora de PISA) poden sintetitzar-se
```
```
395
```
3930

3935

3940

3945

3950


```
Novembre de 2024
```
```
perfectament amb noves fórmules meritocràtiques que augmentin la segregació
i les desigualtats.
Per recuperar la iniciativa en favor d'una educació emancipadora és essencial
rebutjar l’assenyalament del professorat per excés de treball memorístic a l'aula
i per manca de formació, així com el retorn acrític a la disciplina i la cultura de
l’esforç. Totes dues receptes són altament perjudicials perquè, encara que
aparentment enfrontades, es podrien arribar a combinar en tant que
comparteixen una visió tecnificada dels problemes educatius: els aborden com
una qüestió metodològica o de gestió tecnocràtica, obviant la centralitat dels
factors materials i l'escola com a agent de socialització democràtica.
La rellevància de PISA, que pateix importants limitacions tècniques com a
sistema d'avaluació, no és la veritat que aporta, sinó les transformacions que
imposa. PISA és un gran instrument d'enginyeria social per dictar l'objectiu de
l'escola i del docent ideal: obtenir bons resultats en l'assoliment de destreses
de matemàtiques, llengua i ciència. La lògica competencial esdevé així la pedra
angular del programa educatiu neoliberal que modela els sistemes públics per a
dirigir les habilitats als desafiaments de l'economia global.
El criteri d'un bon sistema educatiu per a PISA no és la capacitat de promoure
el pensament crític, enfortir els vincles comunitaris, democratitzar el saber o
reduir les desigualtats, sinó ser funcionals a la missió de l'OCDE: promoure
polítiques per al creixement econòmic i el comerç mundial. Un exemple
paradigmàtic n'és la implementació de la formació professional dual, on l'oferta
és determinada pel "teixit productiu", o la introducció de l'emprenedoria i
l'educació financera als currículums de secundària. Prova de com el dictat
neoliberal s’ha introduït en les decisions de la nostra conselleria és que,
després dels seus mals resultats, la consellera Simó anunciés "deu acords
amplis a llarg termini" i demanés "fer pinya per apuntalar el sistema educatiu".
En canvi, la mateixa consellera i els seus antecessors no han estat mai a
l’alçada d’atendre les reivindicacions de la part social quant a condicions
laborals i qualitat del sistema.
La introducció dels currículums competencials no és més que la carcassa del
pla. En el procés d'homogeneïtzació internacional dels sistemes educatius, del
```
3955

3960

3965

3970

3975

3980


```
Novembre de 2024
```
```
que PISA n'és l'ariet, Catalunya ha estat, com en les retallades, alumna
avantatjada. L'aprovació el 2009 de la Llei d'educació de Catalunya (LEC) i el
seu desplegament han estat un veritable pla de xoc per imposar el
funcionament empresarial a l'educació. El decret d'autonomia (2010) ha
instaurat la competició entre centres i reforçat la "lliure elecció"; el decret de
direccions (2010) ha introduït la gestió gerencial i el "lideratge pedagògic"; el
decret de plantilles (2014) ha permès el control i homogeneïtzació del
professorat amb pràctiques caciquils, pressió productiva i ha posat en escac la
pluralitat d'opinions als claustres. I ja s'està gestant el quart decret: el
d'avaluació del sistema, per imposar nous mecanismes de control extern a la
tasca docent.
En aquesta deriva, Escola Nova 21 i altres projectes promoguts per fundacions
com la Bofill han actuat com a eina propagandística per fer empassar el paquet
sencer de reformes. L'agenda de l'OCDE s'ha hagut de revestir d'un discurs
pretesament progressista per superar les resistències a les seves receptes:
"confrontant passat i futur, tradició i innovació, immobilitat i dinamisme", i
maquillant-se amb conceptes propis de la tradició catalana de renovació
pedagògica, desposseïda ara de tot contingut emancipador.
En farcir el discurs de propostes aparentment transformadores (metodologies
actives, treball cooperatiu, interès de l'alumnat, trencar l'estrat marc de les
assignatures en favor de la interdisciplinarietat, etc.), molts docents
compromesos i honestos han vist aquest enfocament com a oportunitat de
superar les velles formes de l'escola tradicional i treballar en pro d'un sistema
més humà i inclusiu, o com a única via d'evolucionar en una carrera
professional encotillada. Ara bé, no obstant l'existència de bones pràctiques,
cal reconèixer que el discurs de la Nova Escola ha estat funcional al
neoliberalisme: ha facilitat la desinversió pública estructural, l'autonomia
gerencial, la digitalització, el mercat educatiu i el filantrocapitalisme, però no ha
salvat els docents de ser assenyalats com a responsables de tots els mals.
Cal recordar que Catalunya va retallar en educació, durant els anys postcrisi,
cinc vegades més que el conjunt de la UE i que la xarxa concertada s'ha
consolidat com a fet diferencial respecte l'entorn amb un 31,5% del total de la
```
3985

3990

3995

4000

4005

4010

4015


```
Novembre de 2024
```
```
matrícula. Per això, ser crítics amb la lògica competencial, la LEC i Escola
Nova 21 ha d'anar de la mà de deixar de prendre PISA com a indicador i
bandejar els dictats de l'OCDE, condició sine qua non de tota política educativa
igualitarista.
Ara bé, la sortida d'emergència no pot consistir a treure la pols a velles
receptes. Moltes veus ja reclamen més ensenyament memorístic, que la
universitat no és per a tothom i hem de derivar qui "no vulgui estudiar" cap a
l'FP, aprenents de bruixot abraçant el groguisme educatiu parlant de
"pedagogisme" o "happycràcia" i França aprovant un paquet de mesures que
inclou segregar l'alumnat per nivell i altres elements propis d'una escola elitista.
Totes aquestes declaracions no són casuals, s'emmarquen en un efecte
pèndol: les mutacions del neoliberalisme avui comencen a passar per un retorn
a l'autoritarisme. Superada la fase de desregulació, venen velles receptes
reaccionàries. Aquest enfocament és un perill per molts motius, d'entre els que
en podem destacar tres:
En primer lloc, amaga quines han estat veritablement les causes que ens han
portat fins on som i, per tant, no permet superar-les. Hi ha qui ens vol fer
empassar que els darrers anys les polítiques educatives han seguit el dictat de
la "ideologia woke", quan en realitat hem ballat al dictat de les principals
organitzacions econòmiques mundials. Sí, hi ha hagut "excessos innovadors".
El departament d'Educació ha imposat des de dalt receptes prefabricades
sense acompanyar-les dels recursos necessaris, alhora que proliferaven
metodologies no directives com a "falsa alternativa", propostes que entenen la
no-intervenció com a oportunitat per a l'espontaneïtat dels infants, però
permeten una reproducció de les opressions presents a la societat. Però
aquests canvis en la pràctica educativa han tingut un abast limitat i són una
anècdota comparada amb les transformacions socials, econòmiques i de gestió
patides els darrers anys per l'escola. Cal recordar que els països amb bons
resultats PISA del nostre entorn són els que han aprofundit en la lògica
competencial i la resta de mesures del paquet: més autonomia de centre, més
lideratge pedagògic, més digitalització, etc.
```
4020

4025

4030

4035

4040

4045


```
Novembre de 2024
```
```
En segon lloc, legitima la situació de les classes altes com a un premi al seu
talent i no com a una situació de privilegi heretada. Les generacions de joves
actuals viuen en un món més incert, complex, i asfixiant que la majoria dels
senyors i senyores que pretenen alliçonar-los, però resulta que el problema és
que els estem sobreprotegint i que no s'esforcen prou, situant en la
responsabilitat individual l'èxit o el fracàs educatiu. Una cosa és criticar
l'educació emocional enfocada a la resiliència davant d'un món injust en
comptes d'abordar-ne la transformació, una altra és menystenir per complet el
benestar de l'alumnat.
En tercer lloc, rebutja el paper de l'educació en la transformació social. El
súmmum de la perversitat és sentir l'exconsellera Rigau, una de les principals
responsables de l'infrafinançament de la pública i la degradació de les
condicions laborals, acusant "el canvi climàtic i el feminisme" dels mals
resultats a PISA. Per la seva banda, el govern balear destinarà 200.000€ a una
oficina de comissaris polítics per controlar l'adoctrinament ideològic. Volen una
escola alienant que no qüestioni l’ordre de les coses.
Hi ha discursos que són dues cares d'una mateixa moneda: visió competencial
i gir neoautoritari poden sintetitzar-se perfectament. El pitjor dels móns és a la
cantonada: un sistema que mantingui intacta l'agenda neoliberal, però que
augmenti la meritocràcia, és a dir, la segregació i les desigualtats. És possible
tornar a un model que expulsi del sistema l'alumnat més vulnerable perquè "no
arriba al nivell", que recuperi instruments disciplinaris més afinats, que rebutgi
la inclusió i menystingui l'educació en valors, etc., però que segueixi retallant en
condicions laborals, privatitzant, mantenint direccions autoritàries i taxes de
fracàs altíssimes en un país on els fills de famílies migrants que no
aconsegueixen l'ESO dupliquen la taxa dels que tenen pares nadius.
En aquestes coordenades del debat, la posició a favor dels continguts i els
coneixements per sobre de les competències, per més que provingui d'una
anàlisi encertada, no té la capacitat de confrontar les polítiques lesives que
venen i pot arribar a ser funcional a la crítica neoconservadora. Cal ser crítics
amb la desregulació curricular i defensar currículums clars, amb continguts
científics i humanístics de qualitat que permetin la tasca docent sense un mar
```
4050

4055

4060

4065

4070

4075


```
Novembre de 2024
```
```
de burocràcia programadora i sobrecàrrega avaluadora. Ara bé, una cosa és
criticar un enfocament competencial dirigit per la lògica del mercat i l'altra caure
en la demonització i caricatura de qualsevol alternativa o innovació
metodològica.
Mentre privilegiem debats com "projectes contra classe magistral", deixem en
un segon terme l'infrafinançament, la privatització, la segregació, el model
gerencial, les ràtios, la manca de democràcia als claustres o les condicions
laborals. És precisament en aquests elements que hem de centrar el focus. Per
garantir l'accés massiu a l'educació i al coneixement, la veritable fórmula no és
ni més lògica competencial ni més elitisme, sinó una educació plenament
inclusiva, que treballi per superar les divisions i opressions que travessen la
comunitat educativa.
L'objectiu ha de ser una repolitització de la qüestió educativa des d'una aposta
igualitarista, popular i democràtica que garanteixi l'emancipació de tot l'alumnat
i estigui en mans dels treballadors i treballadores (dignificant la seva tasca), ja
que la veritable renovació pedagògica només pot forjar-se en claustres i
comunitats educatives fortes, on hi hagi debat pedagògic, temps de coordinació
i menys burocràcia.
Per a fer-ho calen aliances: entre sindicalisme educatiu, de treballadors i
d'alumnat, associacions de mestres i famílies i tots aquells actors que volen fer
front tant a l'enginyeria social de PISA com a la nostàlgia d'una autoritat
perduda, en favor d'una pedagogia respectuosa amb la diferència on qualsevol
aprenentatge impliqui aprendre a pensar per un mateix al costat d'altres i
accedir en igualtat de condicions al saber. Ens calen aliances que vagin més
enllà de l'educació, perquè l'escola no pot solucionar tots els problemes del
món ni subvertir per si sola les desigualtats estructurals del sistema.
```
### 3.3.4.7. La lluita pel model lingüístic propi

```
Un dels objectius de l’acció sindical d’USTEC·STEs en els propers anys ha de
ser afrontar públicament i de manera pràctica la defensa del model d’immersió
lingüística, tal com ja hem argumentat al punt 2.2.2.6. En tant que és prou
```
```
410
```
4080

4085

4090

4095

4100

4105


```
Novembre de 2024
```
```
coneguda la posició que el nostre sindicat USTEC·STEs ha mantingut respecte
al català com a llengua d’ús i aprenentatge , i també com a element de màxima
importància en la cohesió social als nostres centres educatius, la lluita pel
manteniment i reforç del model lingüístic del qual ens hem dotat des de fa anys
esdevé un element transversal i clau per al model d’escola pública i de país que
sempre hem defensat.
```
### 3.3.5. Pensar, reflexionar i actuar col·lectivament, un

### sindicalisme alternatiu i social: els moviments socials i la

### USTEC·STEs (IAC)

```
Des de la seva fundació, USTEC·STEs(IAC) ha tingut molt clar que aposta per
un model de sindicalisme alternatiu i social que, lluny de tancar-se en la pròpia
lluita de cada sector, veu en l’aliança amb d’altres agents, sectors i
organitzacions la potencialitat per lluitar contra les polítiques neoliberals i
d’austeritat i produir canvis globals en la línia de la transformació social que,
evidentment, té ressonàncies en la lluita per una educació pública i de qualitat.
És a dir, sovint les polítiques educatives neoliberals i les retallades emanen
d’una política global neoliberal que preveu per una banda la privatització dels
serveis públics i per altra la imposició de les tesis de l’austeritat que prioritzen el
pagament del deute i el manteniment dels privilegis d’uns pocs al benestar i la
qualitat de vida de la majoria de la gent. Des de la Secretaria de Moviments
Socials del nostre sindicat, treballem sobre
La memòria col·lectiva
Fent memòria d’aquesta darrera dècada, hem participat i/o impulsat diferents
campanyes i plataformes. Entre les més destacades, hi hauria la participació en
les assemblees grogues, la col·laboració en la ILP d’educació o el Debat
Extraordinari per una Educació Pública de Qualitat, en contraposició a l’Ara és
Demà, pel que fa a les lligades a l’educació; així mateix, el Juntes podem i les
marxes per la dignitat, amb una proposta clara i actualitzada a la realitat que viu
el nostre país. Cal destacar com, des de la campanya Desmilitaritzem
l’educació, s’han aconseguit posicionaments polítics i petites victòries pel que
```
4110

4115

4120

4125

4130

4135


```
Novembre de 2024
```
```
fa a la presència de l’exèrcit als espais educatius. I també la campanya Cap
plat buit, per l’augment de les beques menjador, i la denúncia que hem fet en la
gestió dels menjadors escolars i per la sobirania alimentària. Finalment, la
denúncia de l’educació financera i el programa EFFEC (Educació financera a
les escoles de Catalunya), que permet i facilita l’entrada de treballadors/es i
extreballadors/es de la banca convencional a les aules dels centres públics,
amb una clara voluntat de modificar el relat que ha causat la crisi i promoure les
lògiques de l’estalvi i el crèdit, fomentant el discurs legitimador del sistema
capitalista i les bases econòmiques que el mantenen.
Aquestes campanyes i plataformes, juntament amb altres accions i
mobilitzacions, han estat coordinades sovint per la Secretaria de Moviments
socials d’USTEC·STEs (IAC), que també promou les delegacions a la
Comunitat Privamera del Ixcan (Guatemala) així com el manteniment de les
beques per a l’estudi i el transport escolar al Salvador i Guatemala, a partir de
l’aportació del 0,7% i + de les persones afiliades i de la pròpia organització.
Finalment, hem participat en la delegació de membres de la IAC a Palestina l’1
de maig de 2016.
Coherents amb el nostre model fundacional de sindicalisme de base alternatiu i
arrelat amb els moviments de lluites diferents i diverses, entenem que l’acció
sindical també passa per enfortir i potenciar l’organització dels/les
treballadors/es i les lluites/conflictes que es produeixen tant a dins com a fora
dels llocs de treball, animant, facilitant i impulsant la nostra militància, sobretot
en l’àmbit educatiu, però també en aquells espais que condicionen les
polítiques educatives i per una transformació social. És responsabilitat nostra
dur-les als llocs de treball, com a part de la nostra acció sindical als centres i
intentar vincular els treballadors dels sectors educatius als espais i plataformes
que haguem decidit participar com a sindicat.
Així doncs, entenem que la participació en aquelles mobilitzacions i accions
convocades pels espais de què la nostra organització sindical hagi decidit
formar part o participar-hi ,és una responsabilitat col·lectiva que és bo que
compti amb la implicació dels representants sindicals, així com fer-les
extensibles al conjunt de l’afiliació i als treballadors i treballadores dels centres
```
4140

4145

4150

4155

4160

4165

4170


```
Novembre de 2024
```
```
educatius. També creiem que és positiu i inspirador per als nostres
representats participar, més enllà de les assemblees, en aquells espais
educatius i plataformes locals que es creïn als municipis o barris on cada
delegat és referència.
Aquests darrers anys, els que van des del Congrés celebrat a Lleida a finals del
2017 fins avui, la Secretaria ha mantingut la seva activitat malgrat diverses
dificultats a les quals ha hagut d’enfrontar-se: els canvis en la coordinació
nacional i en la composició dels membres del grup humà, els cursos en què la
pandèmia feia molt complicada l’acció al carrer, l’insuficient nombre de delegats
amb algun tipus de dedicació als moviments socials més enllà dels
responsables territorials de la Secretaria, per exemple. Tot plegat ha fet que
qüestions plantejades fa temps per ser treballades com és ara la crisi climàtica
o per ser aprofundides com l’educació per una economia crítica no hagin pogut
ser ateses. A més a més, la pandèmia ha estroncat la continuïtat de les
delegacions solidàries a Guatemala que venien fent-se de fa més de 30 anys.
També hem de remarcar que en aquest període -set anys- les necessitats
socials han crescut o s’han agreujat de forma molt notable -la vulneració del
dret a l’habitatge, la galopant crisi climàtica, l’espoli de la terra i l’aigua de la
Catalunya rural, l’auge del neofeixisme i de l’ultradreta, l’augment del
militarisme i el bel·licisme, el racisme manifestat especialment contra la
població immigrant, etc- i poden haver estat també la causa d’una certa
sensació de desbordament i de falta de possibilitat de donar-hi resposta.
L’Eina de la Pau del curs 2017/18 va venir determinada per dos fets que van
deixar una profunda petjada en la societat catalana: els atemptats a les
Rambles i a Cambrils del mes d’agost de 2017 i la repressió de l’Estat
espanyol arran del referèndum d’autodeterminació de l’1 octubre del mateix
any. Dues situacions de violència molt properes que vam oferir de poder ser
treballades a les aules per mitjà de l’ Eina. Una Eina que cada vegada ha arribat
més oportunament i puntual als centres, amb la qual cosa es va superar un
dèficit històric i que en la darrera edició ha abordat la cultura de pau des de
l’òptica del racisme present a la nostra societat, atiat sens dubte en els darrers
anys per l’auge de l’extrema dreta. L’abordatge incipient d’aquesta
```
4175

4180

4185

4190

4195

4200


```
Novembre de 2024
```
```
problemàtica ha estat possible per la col·laboració de l’entitat Migress en
l’elaboració dels materials i l’assessorament conceptual d’aquesta preocupant
realitat. Aquesta Eina s’ha presentat públicament aquest curs en diferents
ciutats, en col·laboració amb entitats o associacions que treballen pels drets
socials dels col·lectius més vulnerables.
S’han mantingut durant aquest temps les accions en els diferents salons
educatius del país contra la presència de les forces armades malgrat les
nombroses mocions existents contràries a aquesta participació sota el paraigua
de la campanya Desmilitaritzem l’educació. Una campanya que, després d’una
quinzena d’anys d’existència, veu ara la necessitat de revisar la seva acció i
incidència en els espais educatius, de formació i de lleure. Una revisió en la
qual la Secretaria participarà activament.
També durant aquest darrer curs s’ha dut a terme una revisió del compromís de
les persones delegades de cada territori per participar en la mesura del
possible de la Secretaria a través de cada Secretariat Intercomarcal, amb
l’objectiu de poder constituir nuclis de participació en les campanyes/accions on
la Secretaria participa i que d’alguna manera entronca amb la proposta que no
va prosperar en el darrer Congrés i que determinava un percentatge concret de
delegats de cada territori amb dedicació als moviments socials.
No es tracta tant de recuperar velles propostes sinó d’avançar en la
consciència que l’opció pels moviments socials d’aquest sindicat no sigui
només una bona declaració d’intencions. El compromís sindical amb la justícia
social és fundacional i inequívoc, però requereix d’una mirada transversal des
de l’acció sindical. La Secretaria de moviments socials ha de coordinar
territorialment la participació activa a les plataformes i en aquells espais
d’organització de les mobilitzacions i accions a les que haguem decidit vincular-
nos, així com continuar redactant les eines i fulls de moviments socials i
mantenir les delegacions a Guatemala i les aportacions del 0’7% i més.
El compromís compartit
Atès que aquest sindicalisme alternatiu, transformador i arrelat als moviments
socials, allunyat dels sindicats institucionalitzats i professionals dels serveis,
```
4205

4210

4215

4220

4225

4230


```
Novembre de 2024
```
```
forma part de l’ADN fundacional del nostre sindicat, hem de consolidar,
fomentar i facilitar la participació en aquests espais.
Cal entendre que la Secretaria de Moviments Socials realitza una tasca
transversal, ens cal una idea compartida del que això representa i hem de
cercar els mecanismes i recursos perquè es pugui fer efectiu aquest model que
evidentment va molt més enllà i requereix un esforç molt superior que el model
de sindicalisme d’altres organitzacions.
En aquest sentit, s’ha d’impulsar que un nombre major de persones (amb
llicència i/o afiliades) de cada territori s’incorporin a la secretaria, per tal de
donar resposta als diferents espais i plataformes de forma compartida i
qualitativa. Entenem que la nostra aposta per ser un sindicat que pretén
transformar la societat i comprometre’s en les diverses lluites més enllà dels
conflictes propis del sector, exigeix una major participació dels delegats i
delegades en les diferents plataformes, lluites i accions on participa el sindicat i
coordinades per la Secretaria de Moviments Socials. A banda que, com ja hem
explicat moltes vegades, hi ha vasos comunicants entre els conflictes de sector
i els que van més enllà d’aquest. Aquesta incorporació ens permetrà nodrir les
plataformes i lluites laborals i socials, tenint-hi una participació que
sobrepassen l’àmbit educatiu però que alhora hi estan estretament relacionats.
Per acabar, voldríem deixar constància dels canvis que s’estan produint en les
pròpies formes d’organització i gestió dels centres educatius i com això està
condicionant també la nostra acció sindical que va més enllà de la resolució de
dubtes i problemes personals. Direccions gerencials i gestió piramidal estan
provocant pèrdua de democràcia interna i dificultat per trobar espais de reunió i
reflexió de segons quines qüestions, i això lligat a l’impacte que han produït les
retallades i les polítiques d’austeritat, ens obliga a recomposar el moviment
educatiu.
Pel que fa a la IAC, un cop aixecada la suspensió de relacions, si escau, caldrà
coordinar-nos i assumir tasques compartides en espais i plataformes, però
també serà necessari aprofundir en aquesta definició de sindicalisme social que
vincula la lluita laboral amb la lluita per unes condicions de vida dignes,
entenent que sovint les persones, organitzades o no, dels nostres sectors de
```
```
425
```
4235

4240

4245

4250

4255

4260

4265


```
Novembre de 2024
```
```
treball i altres sectors precaritzats també s’organitzen més enllà del lloc de
treball, per fer front i lluitar contra les polítiques neoliberals que volen
mercantilitzar totes les esferes de la nostra vida. Entenem que és des
d’aquesta confluència que som més forts per generar una resistència efectiva
contra les polítiques neoliberals i capaços crear espais d’alternatives factibles
que es contraposin al relat neoliberal de les elits i a la seva acumulació per
despossessió.
La mirada coral
La proposta de treball de la secretaria de cara els proper anys s’estructura en
tres eixos principals, que no poden ser entesos com agrupacions temàtiques
independents, sinó com una estructuració dinàmica i comunicant.
```
### i) Eix Terra

```
L'Eix Terra aglutina totes les iniciatives relacionades amb l’educació ecosocial,
els drets econòmics, socials, culturals i ambientals, així com els principis de
l'ecofeminisme i la sobirania alimentària.
Des de la Secretaria de Moviments Socials de USTEC·STEs(IAC) volem posar
de manifest el nostre compromís amb la defensa del territori, la lluita per una
educació ecosocial, la sobirania alimentària i els principis de l'ecofeminisme.
Davant l'emergència climàtica, treballem per incorporar aquests valors en les
nostres accions i polítiques. Col·laborem amb altres iniciatives per assegurar un
futur sostenible i just per a totes les persones, on es respecti el medi ambient i
es garanteixin els drets humans.
Vivim una emergència climàtica que requereix una resposta urgent. L’educació
ecosocial és fonamental per conscienciar i capacitar la ciutadania per afrontar
aquest repte global. En aquest sentit, treballem per incorporar valors de
sostenibilitat, justícia ambiental i ecofeminisme en els currículums educatius i
oferim a través de les nostres publicacions (eines, fulls, etc.) recursos
pedagògics per treballar aquests temes.
Defensar el territori és fonamental per a garantir un futur sostenible. Això inclou
oposar-nos a agressions com les centrals nuclears, les centrals eòliques i
```
4270

4275

4280

4285

4290

4295


```
Novembre de 2024
```
```
solars (que són sovint presentats com una solució neta i sostenible per a la
generació d'energia, però la seva implementació pot tenir impactes negatius
significatius sobre el paisatge, la terra i les poblacions locals). Aquestes
centrals que es construeixen en zones rurals, lluny dels grans centres urbans
on es consumeix majoritàriament l'energia produïda. Això crea una situació en
què les comunitats rurals suporten els impactes negatius (visuals, ecològics,
acústics) sense rebre proporcionalment els beneficis de l'energia generada. És
crucial assegurar que les instal·lacions de renovables es fan prioritàriament en
zones degradades i pròximes a les grans àrees de consum, així com que les
poblacions locals tinguin una veu significativa en les decisions, que es
minimitzin els impactes ambientals i visuals, i que els beneficis de l'energia
renovable es distribueixin de manera equitativa. A més de promoure
alternatives que respectin la biodiversitat i les comunitats locals.
L'ecofeminisme és el moviment que recull la perspectiva pacifista, ecologista i
feminista i que sintetitza de la millor manera possible la visió que identifica la
Secretaria de Moviments Socials d’USTEC·STEs. Partint d'una visió del món
que considera que els éssers humans som alhora socials i biològics,
sociodependents i ecodependents, i que es desenvolupem i operem en
contexts socials i ecològics concrets, l’ecofeminisme adverteix que el patriarcat
no només condiciona i sotmet els cossos, ments i vides de dones i homes, sinó
que també sotmet els altres éssers vius i la natura no humana. Des d’aquesta
perspectiva, la destrucció dels boscos, la contaminació de les aigües, els
productes tòxics del tecnoindustrialisme o el tractament que es dóna als
animals no humans són assumptes que involucren els feminismes, ja que són
el producte d’una organització patriarcal. Comprendre aquests processos i com
el sistema patriarcal influeix en aquestes entitats, ajuda a entendre la part
central de l'estatus oprimit de les dones.
L'ecofeminisme denuncia com a responsables de la destrucció dels espais
naturals, tres principis que es retroalimenten: el patriarcat capitalista, la visió
mecanicista del món i la cultura de la dominació i la violència. Amb una creença
antropocèntrica i androcèntrica de superioritat biològica, els éssers humans
s'han apropiat, han dominat i han sotmès els altres éssers vius. El projecte
modern occidental de creixement econòmic il·limitat s'ha esgotat i resulta
```
4300

4305

4310

4315

4320

4325


```
Novembre de 2024
```
```
impossible de mantenir en un món finit, i camina de manera accelerada cap al
col·lapse.
En aquest context, la sobirania alimentària és clau per garantir que les
comunitats puguin decidir sobre els seus propis sistemes alimentaris, prioritzant
l'agricultura local i sostenible. La lluita dels pagesos per mantenir una
agricultura justa i respectuosa amb la terra és essencial per a la protecció del
medi ambient i la construcció d'un futur sostenible.
La qualitat de l'aire a les grans ciutats és un problema crític que afecta
especialment la infantesa, incrementant els riscos de malalties respiratòries i
altres problemes de salut. És fonamental que treballem per garantir un aire net i
un entorn saludable per a totes les persones. La contaminació de l'aire no
només afecta la salut física sinó també el desenvolupament cognitiu dels
infants, limitant el seu potencial futur.
La nostra participació en mobilitzacions i plataformes com Aturem el Hard
Rock, Zeroport, No a la Copa Amèrica o Stop JJOO, Terra Alta Viva, etc.
simbolitzen el nostre compromís amb la defensa del territori i la lluita contra
projectes especulatius que posen en perill la biodiversitat i les condicions de
vida dels nostres pobles. A través de la col·laboració amb altres moviments
socials, visibilitzem la nostra oposició a aquests projectes i defensem els drets
del territori i de les seves habitants.
```
### ii) Eix Comunitat

```
Una de les tasques amb més recorregut i permanència ha estat l’aposta
decidida del sindicat pel 0,7 i +. D’ençà el sorgiment de les acampades l’any
1994, USTEC·STEs(IAC) ha posat en pràctica l’exigència governamental en el
propi funcionament sindical, amb diverses etapes i fórmules, fins a l’actualitat.
Aquesta concepció de cooperació educativa cal emmarcar-la en la solidaritat
internacionalista i l’alliberament dels pobles, lluny de la lògica colonial i racista
que, per mitjà del paternalisme i la caritat, opera també en l’anomenat turisme
solidari i de cooperació que alimenta l’oferta de la indústria de l’oci per a joves
europeus.
```
4330

4335

4340

4345

4350

4355


```
Novembre de 2024
```
```
La cooperació educativa practicada pel sindicat és una relació social i política
igualitària, articulada amb les lluites i els moviments socials; és internacionalista
perquè promou estratègies i el treball en xarxa entre diferents organitzacions
del Sud i del Nord global; és feminista perquè treballa per transformar les
causes estructurals que provoquen desigualtat i múltiples discriminacions cap a
les dones.
A més, entenem que en aquesta pràctica cal considerar tres elements
definitoris a considerar: que es dóna al voltant del marc educatiu, que existeix
una comunitat autònoma i autoorganitzada que realitza una demanda concreta i
que s’assegura un compromís en el temps i un acompanyament perllongat.
La secretaria ha canalitzat aquest anhel a través del 0,7 i + d'USTEC, que porta
col·laborant durant més d’una dècada amb dos programes de cooperació
educativa, consistents en un programa de beques per estudiants a Primavera
del Ixcán – Guatemala-, així com el finançament de transport escolar a Nueva
Esperanza -El Salvador-.
En aquest sentit l’assemblea del 0,7 i + d'USTEC, participada per totes les
persones afiliades que fan aportacions i la coordinadora nacional de la
secretaria, proposa anualment els projectes. Exemple n’és la darrera
assemblea on es va acordar l’exploració d’un nou projecte de col·laboració amb
Palestina, atès el genocidi i la greu violació de drets humans i atenent que
existeix un contacte periòdic, un treball compartit i brigades realitzades al
territori.
Per altra banda, el treball entre comunitats també s’expressa a través de les
delegacions solidàries i les brigades de pau. Les primeres tenen un caràcter
continuat i porten duent-se a terme des del 1993, quan el nostre sindicat va
formar part de la comissió internacional de verificació, per tal de ser testimonis
de la repressió que l’exèrcit de Guatemala exercia sobre la població civil que
habitava aquelles comunitats. Així, anualment, un equip de persones viatgen a
Guatemala i fan tasques d'acompanyament internacional, essent preparades
durant el curs i assolint un coneixement profund. Aquest procés es fa de la mà
d’Entrepobles. Les brigades de pau són visites més puntuals i focalitzades en
```
4360

4365

4370

4375

4380

4385

4390


```
Novembre de 2024
```
```
un aprenentatge de la realitat concreta, com les realitzades a Palestina i al
Sàhara, de la mà de la IAC.
```
### iii) Eix Pau

```
Tots els conflictes armats que hi ha actius actualment al món, més d’una
trentena, evidencien més que mai la necessitat d’educar per generar
pensament crític envers el militarisme que aboca la humanitat a la destrucció
de la vida humana i del planeta, al patiment i la mort i als desplaçaments
forçats de població. La guerra, màxima expressió de la violència, s’acarnissa, a
més, amb les dones: el seu cos esdevé camp de batalla.
Aquests darrers mesos assistim aterrits i impotents a la retransmissió en directe
d’un genocidi, perpetrat a Gaza, que l’anomenada “comunitat internacional” no
és capaç d’aturar. Per altra banda, des de fa més de dos anys, té lloc en sòl
europeu una altra guerra desencadenada per la invasió d’Ucraïna per part de
Rússia si bé les causes d’aquest conflicte cal buscar-les uns quants anys
enrere. Com a conseqüència d’aquest conflicte, comprovem amb molta
preocupació com creix el bel·licisme en la major part de països europeus
membres de l’OTAN i de la UE i la destinació de recursos a les partides de
defensa. La guerra a Ucraïna ha provocat el més gran rearmament i inversió en
despesa militar des de la Segona Guerra Mundial. I la tendència continua a
l’alça, de manera que arriba aquest 2024 a la xifra de 380.000 milions de
dòlars per part dels països europeus que pertanyen a l’Aliança Atlàntica. El 2%
del PIB de cada país de despesa en defensa ja no és el sostre, sinó el sòl.
Aquest nou paradigma de seguretat és incompatible amb el sosteniment d’uns
serveis públics de qualitat per a tota la ciutadania, per unes condicions de vida
dignes per a tothom, per a l’acolliment de persones migrants i refugiades,
incompatible amb l’estat del benestar sorgit de les cendres i les runes d’Europa
després de 1945.
Així, doncs, davant d’un escenari extraordinàriament preocupant, cal treballar
per la cultura de pau des dels centres educatius amb més intensitat que mai, en
totes les etapes educatives, amb tots els mitjans a l’abast. En aquest sentit,
creiem que L’ Eina de la Pau que s’edita al voltant del 30 de gener cada curs ha
de seguir arribant als centres amb prou temps perquè el professorat pugui
```
```
440
```
4395

4400

4405

4410

4415

4420


```
Novembre de 2024
```
```
adaptar les propostes que conté al seu alumnat. També és imprescindible, en
el context actual, continuar participant i aportant tot allò que es pugui en
plataformes com Desmilitaritzem l’educació o Aturem les guerres, per anar
teixint xarxa per la pau i la desmilitarització de la societat. Hi ha d’altres fites en
el calendari per al treball de la pau que la secretaria hauria de potenciar, com
és ara el GDAMS -Dies d’Acció Global sobre la Despesa Militar- o el Dia
Internacional de la Dona per la Pau i el Desarmament, en aquest cas en
col·laboració amb la Secretaria de la Dona. També serà convenient de
participar en el Fòrum Català per la Pau previst per aquest 2024 i per l’any
vinent.
En definitiva, cal combatre el militarisme que s’està imposant a Europa, un
militarisme que avança en les societats capitalistes del Nord Global. Un
militarisme que inclou la possibilitat d’un enfrontament nuclear entre potències
que, a més, podria tenir lloc en sòl europeu. És el nostre deure fer-ho des de
l’escola.
```
### 3.3.6. Salut laboral: la línia a seguir als centres educatius i a

### nivell intern

```
La coordinació de la Salut Laboral ha estat cabdal per a articular propostes
sobre diferents temàtiques i ha permès a nivell nacional i a nivell territorial fer
un treball continuat, tant a nivell intern com extern. El bon funcionament i
coordinació dels grups territorials i del nacional ens han situat davant de
l’Administració com a un sindicat ben informat, amb objectius clars i compartits
a tots els territoris, i que empeny per a avançar en les condicions laborals que
permetin una millora de la salut dels treballadors/es de l’Ensenyament públic.
Durant els últims anys hem demanat insistentment que l’Administració apliqués
la llei de Prevenció de Riscos Laborals, aprovada el 1995 (LPRL en endavant),
al departament d’Ensenyament, és a dir, que compleixi la normativa vigent.
Les demandes front a l’Administració es concreten en:
```
4425

4430

4435

4440

4445

4450


```
Novembre de 2024
```
1. Pel que fa als òrgans de participació, s’ha estat demanant una
participació més activa dels delegats i delegades de salut de tots els
territoris en els diferents comitès de salut dels serveis territorials i la
Comissió Paritària. Això ha estat possible gràcies a les insistents
reivindicacions de la USTEC.
2. S’ha estat reivindicant l’increment del personal tècnic necessari en les
diferents seccions de prevenció de riscos de cada servei territorial. Hem
aconseguit un petit augment de les dotacions, tot i que segueixen essent
insuficients pel volum de centres i plantilla que té el departament
d’Educació.
3. Hem demandat millores pel que fa als coordinadors/es de riscos. Ara per
ara, es segueix normativitzant des de les instruccions d’inici de curs. S’ha
avançat poc ja que segueix havent manca de formació i instruccions poc
clares respecte a les seves funcions que; d’altra banda, han anat
augmentant, sense el reconeixement del temps de dedicació per a fer
aquesta tasca, és a dir, sense la dotació horària necessària, que hauria de
ser proporcional a la plantilla del centre.
4. Pel que fa a les avaluacions de riscos de seguretat, higiene, psicosocials i
ergonòmiques, encara falta molt per al compliment de la llei, si bé és cert
que a l’augmentar la dotació de tècnics en alguns territoris s’ha reduït la
seva periodicitat, se segueixen fent molt poques avaluacions en relació al
nombre de centres de treball existents. Les avaluacions psicosocials i
ergonòmiques segueixen sent minoritàries.
5. Pel que fa a vigilància de la salut, parlaríem de diferents qüestions. Hi ha
una manca de metges i metgesses del treball i l’Administració ha ofert com
a solució provisional contractes temporals a empreses externes, però tot i
així han deixat períodes de temps al descobert. Per tant, és un tema mal
resolt. El nostre sindicat ha estat i està en desacord amb la contractació
d’empreses alienes per tractar-se d’una privatització i perquè no es
garanteix la periodicitat pactada. També demanem que les revisions
estiguin més orientades a possibles patologies laborals.

4455

4460

4465

4470

4475

4480


```
Novembre de 2024
```
6. Pel que fa a les adaptacions de lloc de treball, seguim reivindicant que es
treballi sobre l’origen dels riscos que, en la seva gran majoria, solen ser les
condicions de treball. El Departament s’entossudeix a no acceptar que la
sobrecàrrega de treball pot ser l’origen de diverses problemàtiques com ara
l’estrès. També hem fet evident que cal considerar les problemàtiques
físiques i sensorials i insistim que cal trobar una solució per a les cognitives i
psicològiques.
7. Pel que fa a les estadístiques i el seu ús, podem dir que s’ha avançat cap
a l’elaboració d’estudis epidemiològics, se n’extreuen conclusions i
s’apliquen algunes de les mesures proposades. Tot i així, encara queda
molt camí per recórrer en l’acompliment de les propostes i en la dotació
econòmica necessària per dur-les a terme. En el mateix cas ens trobem
amb els estudis de sinistralitat.
8. Pel que fa a l’Administració de medicaments i atenció a alumnat amb
malalties cròniques, hem reclamat i seguim reclamant personal sanitari per
realitzar aquesta tasca, exigim informació sobre les responsabilitats
derivades de l’administració de medicaments a l’alumnat. Incidim en la
necessitat d’incorporar la figura de la infermera escolar en els centres
educatius.
7. Pel que fa al Protocol sobre l’Assetjament Laboral, ha estat un treball
desenvolupat a Funció Pública. Aquí, el nostre sindicat hi ha tingut un paper
rellevant en la creació i segueix tenint-lo tant en la confecció de les
modificacions, com en el seguiment dels casos, com en la demanda de
responsabilitats a l’Administració.
8. El Protocol de Conflictes Interpersonals s’ha treballat a la Paritària
General de Funció Pública. La nostra participació ha estat continuada i molt
activa, vetllant en tot moment per la defensa dels treballadors. En aquests
moments resta pendent de tancar.
9. El Protocol sobre la Violència contra els Treballadors ha estat una
demanda històrica. Aquest protocol ha tirat endavant per la insistència del
nostre sindicat, i finalment s’ha aprovat. Seguim treballant per millorar

4485

4490

4495

4500

4505

4510


```
Novembre de 2024
```
```
aquest protocol, que deixa en situació de vulnerabilitat a la víctima a l’hora
de posar una denúncia.
```
10. Posem sobre la taula la problemàtica de la violència als centres i
plantegem la necessitat d’establir un protocol per vehicular els incidents que
es produeixin per part de l’alumnat cap el personal educatiu. Exigim
recursos per a desenvolupar els projectes de convivència i poder treballar
de forma preventiva la violència als centres educatius.

```
La proposta d’acció sindical, front a l’Administració, com a delegats/es de salut
és:
```
1. Continuar vetllant pel compliment de la LPRL i d’aquelles normatives que
facin referència a la prevenció de riscos en el lloc de treball, amb la inclusió
de demandes bàsiques com ara l’increment de metges i metgesses
especialistes en medicina del treball, més personal tècnic, més formació per
a la totalitat de la plantilla i un pressupost més ampli.
2. Millorar les mesures preventives i treure’n conclusions per a reduir la
creixent accidentalitat laboral causada per l’empitjorament de les condicions
laborals del professorat.
3. Participar més activament en els òrgans pertinents (comitès, paritàries,
assistir a les avaluacions de riscos,....), especialment pel que fa al
seguiment de la implementació i efectivitat de les mesures correctores i
estratègies d’intervenció proposades.
4. Fer seguiment dels diferents temes que s’estan treballant tant al
departament d’Educació com a Funció Pública.
El treball intern del sindicat inclouria la cohesió i coordinació dels i les
delegades sindicals en l’àmbit de la salut laboral. La nostra tasca s’orienta a:
1. Fer acollida i acompanyament dels nous i noves delegats de salut i a
la resta de persones amb alliberament sindical

4515

4520

4525

4530

4535


```
Novembre de 2024
```
2. Consolidar la salut laboral com a eix tranversal dins el sindicat.
Animem a inscriure’s a la formació bàsica en prevenció de riscos a totes
les persones amb alliberament sindical, siguin o no delegats/es de salut.
3. Buscar espais de formació interna de manera periòdica, tant pel que
fa a qüestions purament tècniques amb les persones delegades
sindicals de prevenció de riscos laborals, com formació per a alliberades
i alliberats sindicals orientada a l’acció sindical en l'àmbit de la salut
laboral.
4. Coordinar-nos amb l’Assessoria Jurídica per a poder utilitzar els
mitjans disponibles de cara a intervenir: denúncia als comitès i paritàries,
a la Inspecció de Treball, al Síndic de Greuges o interposició de recursos
judicials.
5. Confegir i difondre material sobre salut laboral, fer xerrades als
centres i a l’afiliació, promoure campanyes de sensibilització i
participació per a la millora de la salut laboral als centres de treball,
donar visibilitat a la salut laboral a Educació.

### 3.3.7. El personal laboral: condicions, diferents col·lectius,

### acció sindical i encaix en les diferents estructures

```
Les pràctiques de les administracions públiques a l’hora de regular el personal
de l'administració, creant situacions administratives i laborals tan diferenciades,
dificulta la defensa col·lectiva de tots els treballadors i treballadores. En aquest
sentit, sovint topem amb moltes dificultats i desequilibris en l’aplicació de les
millores de les condicions laborals del personal laboral no docent dins el mateix
departament d’Educació. El retorn a un conveni propi per al personal laboral del
Departament, tal com tenen també en altres comunitats autònomes, permetria
arribar a una equitat pel que fa als drets laborals d’aquests treballadors i
treballadores.
```
```
455
```
4540

4545

4550

4555

4560

4565


```
Novembre de 2024
```
```
El personal laboral del departament d’Educació és un col·lectiu feminitzat, amb
pràcticament un 99% de dones, i divers, format per diverses categories
professionals amb unes funcions pròpies:
```
1. Personal d’atenció educativa (PAE): tècnic/a en educació infantil
(TEEI), educador/a d’educació especial (EEE), integrador/a social (INS),
auxiliars d’educació especial (AEE).
2. Personal dels serveis educatius: fisioterapeutes (FIS) dels EAP,
audioprotetistes (AUD) i logopedes dels CREDA.
3. Personal de les llars d’infants del departament d’Educació: direccions
de llars d’infants, educador/a d'educació infantil (EDU), auxiliars de cuina
i neteja (NAJ), cuiner/a (CUI) i personal de manteniment (OFI).
4. Personal laboral docent: monitor/a de formació ocupacional i tècnic/a
de gestió en l’FP, professorat tècnic d’ensenyaments artístics (Oriol
Martorell), personal docent dels centres integrats i el personal docent de
religió (principalment catòlica i de forma minoritària, d’evangèlica i
islàmica).
Aquest personal veu regulades les seves condicions laborals a partir del VI
Conveni Únic del Personal Laboral de la Generalitat de Catalunya, obsolet des
del 2008, depenent de Funció Pública i per un espai de negociació propi amb el
Departament, com és el Comitè Intercentres, on predomina un caire immobilista
des de fa anys.
El menysteniment per part de l’Administració ha portat a la precarització de les
seves condicions laborals, alhora que a una manca de reconeixement dins el
mateix sistema educatiu. De totes aquestes categories, les no docents, tot i
formar part dels claustres, no hi tenen dret a vot, a causa de la regulació del
funcionament i composició dels claustres de la mateixa LOMLOE. Des
d’USTEC·STEs, ens hem de marcar com a objectiu la millora de la democràcia
als centres i, per tant, la consideració del personal laboral com a membres de
ple dret en els claustres, garantint el seu dret a vot.
D'altra banda, l'Administració ha intentat de forma reiterada augmentar i
mantenir la privatització, ja existent, d’aquest personal, fomentant la introducció

4570

4575

4580

4585

4590

4595


```
Novembre de 2024
```
```
de personal subcontractat a l’empresa privada, com és el cas dels monitors/es
d’educació especial (vetlladors/es). Cal que USTEC·STEs continuï amb la lluita
contra la privatització dels serveis públics a mans de l’anomenat tercer sector.
Des d’USTEC·STEs, hem de continuar treballant pel reconeixement del treball i
la figura de tots aquests treballadors i treballadores, i per la millora de les seves
condicions laborals, per tal de sortir de la invisibilització i de la precarització
actuals. En aquest sentit, la USTEC·STEs hem d’esdevenir model en el camí
cap a la cohesió i la igualtat de tots els treballadors i treballadores de l’educació
pública. Cal incloure aquest personal dins les línies d’acció d’USTEC·STEs (ja
siguin d’acció sindical, de política educativa, de comunicació, de relacions, de
formació, etc.) i dins els òrgans de gestió i de decisió del sindicat.
Tanta diversitat i dispersió, i tenint en compte el nombre actual de delegades
del personal laboral de la USTEC·STEs, fa ineludible l’increment del grau de
coneixement, implicació i d’atenció ofert pel personal docent amb llicència
sindical, en les visites als centres educatius i en la primera atenció, a aquest
col·lectiu. Per a poder-ho portar a terme, el personal laboral de la USTEC·STEs
ha de coordinar aquesta acció sindical amb els companys docents del territori,
oferint la informació dels eixos i accions a través de fulls, comunicats i material
divers, alhora que ha de facilitar les dades de contacte de cada referent
territorial del personal laboral, per tal de poder consolidar un contacte directe
amb els i les treballadores.
Menció a banda mereix el professorat de religió, on l’atenció i assessorament
d’aquest, en temps que treballadors i treballadores, no impedeix que
USTEC·STEs mantingui la seva ideologia de defensa d’un sistema educatiu
laic, on la religió hauria de romandre fora dels espais educatius.
Atenent que en el moment actual, el personal laboral de la USTEC·STEs té
representació en els espais de negociació de Funció Pública i de la CIVE
(Comitè d’Interpretació, Vigilància i Estudi del Conveni Col·lectiu Únic del
personal laboral), a través de la IAC; cal assegurar la nostra coordinació amb la
IAC i la nostra adequada i suficient representació en aquests espais, en tant
que hi tenim dret per resultats electorals.
```
4600

4605

4610

4615

4620

4625


```
Novembre de 2024
```
```
D’altra banda, i amb l’objectiu d'incrementar la representació d’USTEC·STEs
dins els diferents àmbits de negociació del personal laboral, ens cal continuar
treballant en la línia de defensa d’aquest col·lectiu per esdevenir-ne també
referents i i continuar millorant així, de forma progressiva, els resultats
electorals en les pròximes eleccions.
```
### 3.4. Relació amb els altres agents educatius, socials i polítics

```
Molts dels objectius marcats en els punts anteriors de la ponència s’enfronten
amb els interessos de la majoria de les diferents organitzacions polítiques i amb
la correlació de forces existent al Govern. Les aliances, pactes, acords i
plataformes de tot tipus, ja siguin puntuals o de més llarga durada, ens han
permès, permeten i permetran, d’una banda, fer front a les polítiques contràries
als nostres objectius i, d’altra banda, presentar alternatives per a fer una
educació pública de qualitat i un món molt més just.
Tot i ser conscients que, implicant el màxim d’organitzacions en la unitat
d’acció, s’obté i es demostra més força per aconseguir els objectius comuns, no
és l’única via que tenim per treballar. La unitat d’acció condiciona el nostre
discurs i la nostra visualització i cal que valorem en cada ocasió si és la tàctica
a seguir: estudiar quines fem unitàriament i en quines, per no aigualir les
nostres reivindicacions o per focalitzar alguna problemàtica, ja sigui estratègica
o tàcticament, fem campanyes, plataformes, accions i mobilitzacions que, a
priori, no podran ésser assumides per totes les organitzacions amb qui tenim
relacions o, fins i tot, en solitari.
Per tot això aquest punt intenta analitzar els diferents espais on ens situem i les
diferents organitzacions o plataformes més o menys afins, per prendre les
diferents decisions els propers anys.
```
### 3.4.1. L’Administració: meses de negociació, paritàries, CIVE,

### Comitè Intercentres, paritàries

4630

4635

4640

4645

4650

4655


```
Novembre de 2024
```
```
Les meses de negociació són el principal espai de relació entre la nostra
patronal i el personal a qui representem. Aquestes meses de negociació, cada
cop més, són menystingudes i menyspreades per l’Administració. Cal
recuperar-hi el caràcter negociador i situar-les en el lloc que haurien d’ocupar
en relació entre l’Administració i els representants sindicals. La força
d’aquestes meses recau en la seva preparació, integrants i els comunicats o
resums públics que puguin ésser elaborats, però també en la pressió que es
pugui realitzar a través d’accions i mobilitzacions que comptin amb la
participació dels i les professionals a qui representem. Internament cal
continuar redactant els resums de totes les meses a les que assistim (les
sectorials i les de funció pública) perquè totes les persones delegades puguin
utilitzar-los en la seva acció sindical.
A les meses, també es buscaran posicions unitàries per tenir més força davant
l’Administració, però es realitzaran les intervencions i comunicats que es
creguin oportuns per aprofundir en aspectes que no poden ser consensuats
amb la resta de sindicats o que, encara que siguin consensuats, puguin
expressar lliurement el nostre posicionament.
A les juntes de personal, se cercarà obtenir la informació, posicionaments i
resolució de problemes tan genèrics com més concrets, en el marc d’àmbit
territorial. Cal millorar la coordinació interna entre les diferents juntes de
personal.
Tot això referit en aquest apartat de relació amb l’Administració és d’aplicació
quant als consells escolars (tant territorials, municipals i de districte com el
Consell d’Educació de Catalunya), els diferents grups de treball o comissions
que de les meses se’n derivin, comitès d’empresa, intercentres, CIVE on
participem. També a les comissions paritàries, comissions de garanties
d’escolarització, comitès de salut, etc...
Molt lligat amb el poder executiu, hem de saber moure’ns, utilitzar i aprofitar el
poder legislatiu que representa el Parlament, sempre actuant amb una total
independència de qualsevol partit polític. Hem de portar els posicionaments al
Parlament amb els partits polítics que calguin, amb la finalitat d’aconseguir els
```
4660

4665

4670

4675

4680

4685


```
Novembre de 2024
```
```
nostres objectius, ja sigui en solitari o amb d’altres organitzacions, ja sigui amb
un o tots els partits (exceptuant les opcions neofeixistes).
No només hem d’exercir i comunicar la nostra independència política, sinó que
aquesta ens ha de portar a no deixar-nos utilitzar per cap partit polític concret
en les seves estratègies electoralistes.
```
### 3.4.2. La resta de sindicats

```
Tot i que és important mantenir una relació constant amb la resta
d’organitzacions sindicals de la mesa sindical, hem de continuar lluitant contra
l’aplicació injusta de la radiació que fa que UGT tingui representació a la Mesa
Sectorial i nosaltres no tinguem la majoria absoluta en aquesta Mesa. Les
intersindicals per preparar posicionaments, accions i mobilitzacions unitàries al
voltant de la Mesa Sectorial s‘han de seguir realitzant per fer front a posicions
adverses de l’Administració.
Treballant en la màxima estatutària “cercar la unitat d’acció sindical”, estem
obligats a cercar un equilibri que farà que els diferents òrgans del sindicat hagin
d’estudiar i decidir, cas per cas, quina pot ser la millor combinació de forces per
fer front a l’Administració. Així mateix en el si de funció pública.
Fora de Catalunya hem de fomentar el nostre vincle de relacions amb la
Confederació STEs, reforçant i aprofitant la nostra carta de relacions. Aquest
vincle ens ha permès fins ara obtenir informació per als nostres posicionaments
i possibilita la realització d’estudis globals davant iniciatives de l’Administració,
com són els conceptes de carrera professional, l’estatut docent, etc. Cal buscar
complicitats per combatre les polítiques neoliberals que, en el marc de l’Estat
espanyol, s’estan desenvolupant i que estan desmantellant l’educació
pública.Quant a la relació entre els sindicats germans dins dels Països
Catalans, hem de seguir enfortint la relació amb l’STEPV i l’STEI. Són aliats
incondicionals en la defensa dels atacs judicials i polítics des de Madrid en
contra l’ús de la llengua catalana. Així mateix hem de continuar reforçant la
nostra relació amb tots els sindicats que defensin les llengües pròpies.
```
```
470
```
4690

4695

4700

4705

4710

4715


```
Novembre de 2024
```
```
En l’àmbit internacional cal continuar apostant per enfortir els lligams amb totes
les organitzacions sindicals per qüestions relacionades amb les condicions
laborals, de política educativa i socials en els seus territoris.
```
### 3.4.3. La resta de la comunitat educativa i de la societat

```
L’espai on es troben representades les organitzacions que formem part de la
comunitat educativa és el Marc Unitari de la Comunitat Educativa (MUCE). Tot i
això en aquests moments és un espai poc actiu. Sempre hi hem tingut
presència per tal de cercar àmplies mobilitzacions que tinguin la incidència
necessària per fer canviar polítiques o aconseguir una major inversió per a
l’escola pública. Tot i això, dins el MUCE ens trobem amb fortes contradiccions
pel que fa a diferents posicionaments (sobre la LEC, la doble xarxa, on algunes
organitzacions defensen la concertada fent veure que defensen la pública, la
sisena hora, la continuada...).
El Consell d’Educació de Catalunya, i per extensió els diferents consells
escolars territorials, són altres espais d’unió on els nostres posicionaments,
comunicats i vots particulars són d’una gran importància per fer front a la
política educativa del Departament.
Les famílies, que ens trobem tant en els centres, plataformes i assemblees
locals i en plataformes més àmplies com el CEC, el MUCE o l’Assemblea
Groga, poden estar representades per les seves federacions, sobretot AFFAC I
FAPAES, o representar a la seva AMPA o fins i tot en espais assemblearis on
algunes famílies van per lliure. La relació amb les famílies és essencial per a
compartir informació sobre els centres i el funcionament general del sistema
educatiu. També és una via molt directa per fer arribar la línia sindical del
nostre sindicat al conjunt de la societat. Les mobilitzacions conjuntes en relació,
per exemple, amb els tancament de línies, amb la creixent privatització en les
diferents etapes educatives, amb l’increment generalitzat de preus públics i
taxes per serveis públics educatius o el seu necessari suport a vagues i
mobilitzacions més àmplies, fa necessari que tinguem una estreta relació i
coordinació amb les organitzacions de famílies. Cal recordar que dins aquestes
```
4720

4725

4730

4735

4740

4745


```
Novembre de 2024
```
```
organitzacions sovint i trobem professionals de l’àmbit educatiu. A nivell
general, amb la AFFAC, hem trobat posicionaments més coincidents que en
etapes anteriors i hem de seguir aprofundint en els punts comuns que ens fan
prendre posicionaments conjunts en els espais que compartim.
La relació amb el moviment estudiantil,l’hem estat basant amb les
organitzacions sindicals, principalment amb el Sindicat d’Estudiants i amb el
Sindicat d’Estudiants dels Països Catalans. És una part de la comunitat
educativa on hem trobat posicionaments conjunts més clars, sovint molt
coincidents amb els nostres. Hem de tenir clar que som al mateix vaixell i en
general els objectius són comuns: per un millor finançament (on pateixen en
primera persona la creixent privatització en les diferents etapes educatives,
l’increment generalitzat de preus públics i taxes per serveis públics educatius),
per uns centres democràtics i públics i contra la segregació i el classisme
creixent en el sistema educatiu. També, els hem de donar suport en les seves
legítimes mobilitzacions i vagues i cercar plataformes amb posicionaments
conjunts que donin més suports a les nostres mobilitzacions.
L’Assemblea Groga és un moviment en defensa de l’ensenyament públic obert i
plural, amb connexions amb altres moviments socials. També s’ha de tenir en
compte que sovint es troba territorialitzada i que en el seu si s’hi enfronten
diversos tipus d’interessos. La nostra coordinació i imbricació ha de seguir
enfortint-se per trobar plataformes conjuntes que ens ajudin a aconseguir els
nostres objectius.
En la defensa del model d’immersió lingüística i de defensa de la llengua, ens
trobem amb la complicitat de plataformes com Som Escola, Enllaçats per la
Llengua, Plataforma per la llengua, Òmnium, ANC, Col·lectiu Pere Quart i la
FOLC. Hem de seguir enfortint aquests espais per tal de blindar el model
d’escola en català. La nostra llengua està patint un retrocés d’ús molt
preocupant que fa que pensem que d’aquí no gaire ja no estigui normalitzada
en tot el territori. El Govern no ha apostat ni defensat de manera clara per a
protegir-la i veiem que haurem de ser les organitzacions i moviments socials
qui fem el possible per demanar que tingui l’espai que es mereix.
```
4750

4755

4760

4765

4770

4775


Novembre de 2024



